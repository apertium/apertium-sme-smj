Diehto nasjonálalasj gæhttjalimij birra 	 
5. ja 8. klássagij åvdåstiddjida/æjgádijda ¶

Åvddåtjála diehtominisstaris 

Mijá oahppe ánssidi buoremuslágásj skåvlåv, ja vierttip aktelattjat barggat åhpadusáv buoredit.
Akta skåvlå ájnnasamos dáhkamusájs le oahppijda åmastahttet dárbulasj vuodov ja máhtudagáv.
Nasjonálalasj gæhttjalime galggi aneduvvat skåvlåjs, suohkanijs ja oajvválattjajs diedojt oadtjot oahppij oahpo birra.
Diedo oahppij máhtudagá birra l ájnas váj le tjielgas majna l dárbbo ienebut barggat.
Dát guosská oahppijda, klássajda ja skåvlåjda.
Åvdåstiddje/ æjgáda galggi mánáj båhtusij birra diededuvvat.
Ávttjiv åvdåstiddjijt/ æjgádijt nasjonálalasj gæhttjalimij birra ietjas mánáj ságastit ja åhpadiddjij båhtusij birra ságastit ja buorre tjoavddusijt gávnnat.
Aktan ietjá árvustallamij galggi nasjonálalasj gæhttjalime buorre vuodov vaddet ja buoredit åhpadusá dásev.

Bård Vegar Solhjell ¶

Manen nasjonálalasj gæhttjalimijt tjadádit? 
Nasjonálalasj gæhttjalime galggi diededit jus oahppij máhtudahka l oahppoulmij milta.
Oahppoplánan le vuodotjehpudahka dán láhkáj tjielggiduvvam: 

Máhttet njálmálattjat åvddånbuktet
Máhttet tjálalattjat åvddånbuktet
Máhttet låhkåt
Máhttet riekknit
Máhttet digitála vædsagijt adnet 

Dá máhtudagá li ájnnasa åhpadussaj ja åvddånibmáj juohkka fágan ja merkaj ålov gåktu oahppe rijbadi skåvlån ja boahtte ájgen.
Danen le vuodotjehpudahka oasse juohkka fágajn.
Oahppe hæhttuji buojkulvissan máhttet låhkåt váj diedojt máhttet tjoahkkit, máhttet dålkkut ja ájádallat luonndofága sisano birra.
Hæhttuji máhttet riekknit váj bukti giehtadallat ja buohtastahttet tállajt ja lågojt fáhkalasj tiemáj birra sebrudakfágan.
Biebbmo ja varresvuodafágan vierttiji barggonjuolgadusájt máhttet låhkåt ja vierttiji aj buktet riekknit man ålov dárbahi gå galggi biebojt dahkat.
Jagen 2008 galggi 5. ja 8. klássaga gålmmå nasjonálalasj gæhttjalime tjadádit: 

Dárogiella låhkåt 
Riekknit 
Iieŋŋilsgiellaj låhkåt 

Nasjonálalasj gæhttjalime ieŋŋilisgiellaj galggi elektråvnålattjat tjadáduvvat.
Låhkåm dárogiellaj ja riekknim tjadáduvvi vas giehtatjállema baktu.
Dá ælla gæhttjalime dárogielfágan ja matematikkfágan, valla låhkåmin ja reikknimin moattelágásj fágajn.
Gæhttjalime båhtusa vuosedi oahppij dásev låhkåmin, riekknimin ja låhkåmin ieŋŋilsgiellaj.
Skåvlå, suohkana ja oajválattja galggi dáv diedov adnet váj åhpadibme buoremus lágijn tjadáduvvá.
¶
Guhti gæhttjalimijt galggi tjadádit? 
2008 nasjonálalasj gæhttjalime tjadáduvvi oahppijda 5. ja 8. klássan, vuodoskåvlån.
Gæhttjalime li bákkulattja, gehtja åhpaduslága biehtsemáno 23. biejve 2006 njuolgadusájt, § 2-4, ja privatskåvllålága snjilltjamáno 14. biejve 2006 njuolgadusájt, § 2-4.
Skåvllå máhttá mierredit bessat sæbrramis nasjonálalasj gæhttjalimijda.
Oahppijn gænna li sierralágásj dárbo åhpaduslága 5. kapihttala milta, jali oahppijn gænna li sierralágásj giellaåhpadibme åhpaduslága milta bessi nasjonálalasj gæhttjalimijda sæbrramis.
Vájku oahppe ij dárbaha sæbrrat, de máhttá huoman iesj/ åvdåstiddje mierredit jus sihtá gæhttjalimev tjadádit.
Oahppe guhti e nasjonálalasj gæhttjalimijt mierredimbæjvváj tjadáda, oadtju vejulasjvuodav gæhttjalimev maŋŋela tjadádit.
¶
Goassa gæhttjalime galggi tjadáduvvat? 
Dán jage, ragátmáno galggi divna gæhttjalime tjadáduvvat.
Tjadádibme 5. klássagijda 
Dijstahka 23.09: 	 Riekknim 
Duorastahka 25.09: 	 Låhkåm dárogiellaj 
36 ja 37 váhko: 	 Ieŋŋilsgiellaj låhkåt (elektråvnnålasj gæhttjalibme) 
Tjadádibme 8. klássagijda 
Dijstahka 23.09: 	 Riekknim 
Duorastahka 25.09: 	 Dárogiellaj låhkåt 
38 ja 39 váhko: 	 Ieŋŋilsgiellaj låhkåt (elektråvnnålasj gæhttjalibme) 

Låhkåma ja riekknima gæhttalimij ájgge le 90 minuhta goappátjij dásijn.
Elektråvnnålasj gæhttjalibme låhkåmis ieŋŋilsgielan vihpá 60 minuhta goappátjij dásijn.
¶
Makkir dahkamusájt oahppe galggi tjoavddet? 
Gæhttjalimij sisado l kombinasjåvnnå motteválljimdahkamusáj ja  rabás dahkamusáj gaskan.
Rabás dahkamusájn galggi oahppe ietjas bágoj jali lågoj vásstedit, madin moatteválljimdahkamusá merkahi oahppe máhtti válljit avtav moattet vásstedimvejulasjvuodas.
Ienemus oasse oahppijs sjaddi vásedit muhtem dahkamusá li álke ja ietjá vas gássjela.
Åhpadusdirektoráhta sijddasijdon li buojkulvisá dahkamusslájajda ma aneduvvi nasjonálalasj gæhttjalimijn ja majna oahppe máhtti oahpásmuvvat.
¶
Gut båhtusijt bessi vuojnnet? 
Oahppe ja oahppij åvdåstiddje/æjgáda galggi åhpadiddjes oadtjot gæhttjalimij båhtusijt gullat, ja gåktu åhpadusás båhtusa tjuovoduvvi.
Gæhttjalimij båhtusa galggi aj oahppij ságastallamin liehket tiebmán.
Skåvlå båhtusa galggi liehket gehtjadibmáj rektorij ja skåvlåæjgádij.
Dá båhtusa galggi aneduvvat vuodon bargguj buoredit åhpadusá dásev.
Almmulasjvuodaláhka guosská aj nasjonálalasj gæhttjalimijda, valla åhpadusdirektoráhtta ij sidá skåvlåjt gárggalit.
Suohkanij ja fylkaj båhtusa almmuduvvi sijddasijdon Skoleporten www.udir.no/ skoleporten.

¶
I