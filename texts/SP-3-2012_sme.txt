Ášši/Sak   DC 003/12 ¶
Gažaldagat Sámediggeráđđái ¶
Arkiiva ¶
SF- Arkiiváššenr. ¶
12/54 ¶
Ášši meannudeapmi álggahuvvui 22.02.12 dii. 15.00 ¶
I  Mildosat ¶
Nr  Beaivi Geas/Geasa Namahus ¶
14.02.12 Áirras Gunn-Britt Retter, NSRs sámediggejoavku Riddoguolástuslávdegotti čuovvoleapmi ¶
14.02.12 Áirras Aili Keskitalo, NSRs sámediggejoavku Stivralahtuid nammadeapmi regionála ja vuollásaš dearvvašvuođadoaimmahagaide   15.02.12 Áirras Silje Karine Muotka, NSRs sámediggejoavku Sámi lohkanguovddáš ¶
15.02.12 Áirras Ann-Mari Thomassen, NSRs sámediggejoavku Vatnjavári skuvlla, Skániin ja Billávuona skuvlla, Porsáŋggus heaittiheapmi   15.02.12 Áirras Randi A. Skum, NSRs sámediggejoavku Guovllustivrraid nammadeapmi ¶
15.02.12 Áirras Randi A. Skum, NSRs sámediggejoavku Sámediggeráđi dieđáhusa čuovvoleapmi sámi boazodoalu birra   15.02.12 Áirras Aud Marthinsen, Ovddádusbellodat ¶
Ráfáiduhttin Finnmárkkus ¶
15.02.12 Áirras Trond Are Anti, NSR/SáB 2011 Sámedikki jahkedieđáhus -  Vuođđooahpahusa dábálaš oahpponeavvut   15.02.12 Áirras Trond Are Anti, NSR/SáB 2011 Sámedikki jahkedieđáhus -  Bálvalit álbmoga sámegillii Sámelága giellanjuolggadusaid vuođul   15.02.12 Áirras Trond Are Anti, NSR/SáB 2011 Sámedikki jahkedieđáhus -  Buorit rámmaeavttut sámi mánáidgárddiide   15.02.12 Áirras Trond Are Anti, NSR/SáB 2011 Sámedikki jahkedieđáhus -  Vuoigatvuohta oahppovirgelohpái   15.02.12 Áirras Trond Are Anti, NSR/SáB 2011 Sámedikki jahkedieđáhus -  konsultašuvdna ja gulahallan guovddáš eiseválddiiguin oahpahus guoski áššiin ¶
II  Gažaldagat ja vástádusat ¶
Gažaldat 1, Áirras Gunn-Britt Retter, NSRs sámediggejoavku ¶
Riddoguolástuslávdegotti čuovvoleapmi ¶
Go Sámediggi gieđahalai Sámediggeráđi ja Ráđđehusa šiehtadusa riddoguolásteami birra áššis 27/11  Guolástanriekti mearrasámi guovlluin, nannii Sámediggeráđđi sihke Sámedikki dievasčoahkkimii ja media bokte ahte ášši ii noga dása, muhto áigot joatkit konsulterema ráđđehusain guolástanriekti birra. ¶
Mii lea konkrehta dáhpáhuvvan riddoguolástusášši čuovvolemiin skábmamánu rájes?   Mákkár lávkkit leat váldon guolástusvuoigatvuođaid dohkkeheami hárrái skábmamánu rájes? ¶
Čoahkkingirjji čállit: Ellen Aina Eira/Ellen Mienna  45 siidu 379 siiddus ¶
Sámediggeráđi vástádus 1.gažaldahkii ¶
Sámediggeráđđi lea dađistaga gulahallan Guolástus- ja Riddodepartemeanttain dan ektui ahte gearggahit proposišuvdnateavstta nugo leimmet soahpan maŋimuš politihkalaš konsultašuvdnačoahkkimis ja mii lea dievasčoahkkinmearrádusa mielde áššis 27/11. Mii leat dál loahpahallamin dán barggu. ¶
Sámediggeráđđi rehkenastá ahte ášši farggamusat sáddejuvvo Stuorradiggái Ráđđehusas ja áigu čuovvut ášši viidáseappot meannueami. Go láhkabeali doaibmabijut maid konsultašuvdnaproseassa lea buvttihan leat mearriduvvon, de áigu Sámediggeráđđi álggahit čuovvolanbarggu daid ođđa láhkaásahusaid ektui mat galget ráhkaduvvot ođđa vuotnaguolástuslávdegotti ásaheami ja bargguid várás, ja konsultašuvdnabargovugiid guolástusáššiin go dat proseassat álggahuvvojit departemeanttas. ¶
Gažaldat 2, Áirras Aili Keskitalo, NSRs sámediggejoavku ¶
Stivralahtuid nammadeapmi regionála ja vuollásaš dearvvašvuođadoaimmahagaide ¶
Sámedikkis lea máŋga jagi leamaš vejolašvuohta evttohit stivralahtuid regionála dearvvašvuođadoaimmahagaide. Departemeanta nammada loahpalaččat. Dan oktavuođas go gieskat nammaduvvui stivra Dearvvašvuohta Davvin doaimmahahkii leat media dieđuid mielde šaddan veaháš “boasttuáddejumit” . ¶
Gean lea Sámediggi evttohan Dearvvašvuohta Davvin stivrii? Sáhttet go áirasat oažžut dan duođaštuvvot?   Gean lea Departemeanta nammadan Dearvvašvuohta Davvin stivrii? Dohkkehuvvui go Sámediggeráđi evttohus? Jos ii dohkkehuvvon, de makkár ákkaiguin departemeanta ii dan dohkkehan? ¶
Mii dáhpáhuvai ovddit háve go Dearvvašvuohta Davvin stivra nammaduvvui? Gean lei Sámediggeráđđi evttohan? Sáhttet go áirasat oažžut dan duođaštuvvot?   Dohkkehuvvui go Sámediggeráđi evttohus ovddit stivranammadeamis? Jos ii dohkkehuvvon, de makkár ákkaiguin departemeanta ii dan dohkkehan? ¶
Lea go Sámediggeráđđi duhtavaš sámi stivralahtuid nammademiiguin? ¶
Movt doaibmá siskkáldas gulahallan Sámediggeráđis go guoská evttohusaide ja daid čuovvoleapmái? Leat go Sámediggeráđis gulahallan- ja oktiiordnenváttisvuođat? ¶
Sámediggeráđi vástádus 2.gažaldahkii ¶
Stivralahtut regionála ja vuollásaš dearvvašvuođaásahusain Sámedikki hálddahus sáddii e-poastta juovlamánu 15. b. 2011 Dearvvašvuođa- ja fuolahusdepartementii čuovvovaš evttohusaiguin: ¶
Davvi Dearvvašvuođa stivrii nammaduvvui Inger Jørstad stivralahttun. Sámediggi ii leat ožžon makkárge ákkastallama stivralahtuid válljemii, ii regionála- ii ge vuollásaš dearvvašvuođaásahusaide. ¶
Davvi Dearvvašvuođa ovddit válggas lei Sámediggeráđi evttohus Jørn Are Gaski, várrelahttun Amund Peder Teigmo. gč. reivve Sámedikkis DFD:i beaiváduvvon juovlamánu 18. b. 2009. Dalle válljejuvvui Inger Jørstad stivralahttun. Sámediggi ii ožžon makkárge ákkastallama válgii. ¶
Sámediggeráđđi ii leat leamaš duhtavaš váikkuhanfámuin go geahččá áirasiid nammadeapmái, ii regionála ii ge vuollásaš ásahusaide. Dát lea ágga manin Sámediggeráđđi golggotmánu 2011 bivddii politihkalaš konsultašuvnnaid DFD stivralahtuid nammadeami áššis regionála ¶
Čoahkkingirjji čállit: Ellen Aina Eira/Ellen Mienna  46 siidu 379 siiddus dearvvašvuođaásahusaide. Departemeanta hilggui konsultašuvdnagáibádusa stivralahtuid nammadeami áššis regionála dearvvašvuođaásahusaide. Sin ákkastallan lei ahte ášši ii buvtte vuođu konsulterenprosessii go stivralahtuid nammadeapmi regionála dearvvašvuođaásahusaide (RDÁ) ii leat láhkabargu ii ge doaibmabidju maid ráđđehus veardádallá. Departemeanta deattuha ahte stivralahtuid nammadeapmi gahččá olggobeallái konsulterenbargovugiid doaibmaguovllu, ja ahte departemeanta ii konsultere bargiidkabála birra. Dearvvašvuođa- ja fuolahusdepartemeanta árvvoštallá ahte sii addet stáhtalaš stivrendovddahemiid sámi dearvvašvuođabálvalusaid kvalitehtii RDÁ:id bargodokumeanttaid bokte, eai ge stivraovddastemiid čađa. Sámediggeráđđi lea vástidan departementii ahte ii leat ovttaoaivilis departemeanta árvvoštallamis. ¶
Siskkáldas gulahallan Sámediggeráđis lea hui buorre, muhto sáhttet goitge leat sierranas ipmárdusat ráđđelahtuid gaskkas, earenoamážit evttohasaid oktavuođas iešguđetlágan ráđiide, lávdegottiide ja stivrraide ¶
Gažaldat 3, Áirras Silje Karine Muotka, NSRs sámediggejoavku ¶
Sámi lohkanguovddáš ¶
Sámi lohkanguovddáš lea ožžon oasseruhtadeami Sámedikki bušeahtas máŋga jagi. Jagi 2012 bušeahtas ii leat dasa biddjojuvvon ruhta. Manne, ja makkár váikkuhusat das leat guovddáža doibmii? ¶
Movt lea nationála iskosiid stáhtus sámegielain ovdánan? ¶
Lea go Sámediggi searvan dán ovddidanbarggu ruhtadeapmái seamma dásis go várrejuvvo ruhta eará fágaide? ¶
Sámediggeráđi vástádus 3.gažaldahkii ¶
Oassi sámi lohkanguovddážis lea leamaš ruhtaduvvon Sámedikki bušeahtas olu jagiid badjel. 2012 bušeahtas lea dat juolludus sihkkojuvvon. Mii lea das sivvan, ja makkár váikkuhusaid dat dagaha guovddáža doibmii? ¶
Sámi lohkanguovddáš lea maŋemus jagiid ožžon 500 000 ru doarjaga Sámedikkis, ja jurdda lea leamaš ahte dat galggai šaddat bistevaš guovddážin stáhtabušeahtas. 2012 rájes oaččui Sámi lohkanguovddáš stáhtusa bistevaš guovddážin mii oažžu bistevaš doarjaga sámi allaskuvlabušeahtas. Sámediggeráđđi ii leat várren ruđa bušeahtas, danne go guovddáš galggai oažžut bistevaš stáhtusa, ja dalle galggašii departemeanta gokčat goluid maiddái. Sámediggi oaidná dan vahága mii lea geavvan  dan gaskadilis. Danne áigu sámediggeráđđi geahččalit gávdnat doarjaga Sámi lohkanguovddážii 2012 ovddas maid. ¶
Našunála geahččaleamit lohkamis davvisámegillii galget gárvanit 2012 čakčii 5. jahkeceahkkái ja 8. jahkeceahkkái. Oahppit 9. jahkeceahkis váldet seamma geahččaleami go 8. ceahki oahppit. Njukčamánus/cuoŋománus galget oahppit muhtin skuvllain geahččaladdat geahččalemiid. Našunála geahččaleamit lohkamis julev- ja lullisámegillii galget gárvanit 2013 čakčii. ¶
Lea Máhttodepartemeanta mas lea ovddasvástádus buot našunála geahččalemiin, ja leat sii geat ruhtadit barggu. ¶
Gažaldat 4, Áirras Ann-Mari Thomassen, NSRs sámediggejoavku ¶
Vatnjavári skuvlla, Skániin ja Billávuona skuvlla, Porsáŋggus heaittiheapmi ¶
Iinna ja biras sámiid searvi – NSR lea sádden gulaskuddancealkámuša kopiijain ee. Sámediggeráđđái dán proseassas, mii Skániin lea biddjon johtui ja mas galgá sestojuvvot suohkanbušeahtas dainna lágiin ahte časkit skuvllaid oktii ja nu heaittihit Vatnjavári skuvlla Skániin.  Gulaskuddancealkámušas cuigejuvvo daidda servodatlaš váikkuhusaide maid heaittiheapmi mielddisbuvttášii. Mediain lea gullon ahte várrepresideanta lea sádden sihke Vatnjavári skuvlla ja Billávuona skuvlla heaittihanášši ONvuogádahkii. Sosiálamediain oidno ahte várrepresideanta galgá váldit skuvllaid heaittihanášši ovdan ¶
Čoahkkingirjji čállit: Ellen Aina Eira/Ellen Mienna  47 siidu 379 siiddus čoahkkimis stáhtačálli Elisabeth Dahlein gaskavahkku guovvamánu 15. beaivvi dán jagi. Mii de šattái boađusin Vatnjavári skuvlla ja Billávuona skuvlla áššis? ¶
Sámediggeráđi vástádus 4.gažaldahkii ¶
Várrepresideanta lea, nu go medias muitaluvvo, dieđihan sihke Vátnjavári skuvlla ja Billávuona skuvlla heaittihemiid ON vuogádahkii. Sosiála mediaid bokte diehtit ahte várrepresideanta áiggui maiddái čoahkkimis stáhtačálliin Elisabeth Dahliin gaskavahku guovvamánu 15. b. dán jagi ovddidit skuvlla heaittihanáššiid. Mii dasto šattai boađus Vátnjavári ja Billávuona skuvllaáššiin? ¶
Várrepresideanttas Láilá Susanne Varsai lei čoahkkin stáhtačálliin Elisabeth Dahliin gos skuvlaheaittiheapmi lei fáddán. Stáhtačálli logai ahte skuvllat leat suohkaniid ovddasvástádus, ja son sávai ahte báikkálaš politihkkárat leat dárkilit guorahallan makkár váikkuhusat sin mearrádusain leat. Dasto son ávžžuhii báikkálaš politihkkáriid geahčadit eará molssaevttolaš vejolašvuođaid doalahit skuvllaid. Máŋgga báikkis doibmet skuvllat gelbbolašvuođabirasin ja dain lea stuora mearkkašupmi gillái, ja buohkat háliidit bisuhit skuvllaid/guovddážiid doaimma. Stáhtačálli finai Billávuona mearrasámi bajásšaddanguovddážis/skuvllas, Bissojoga skuvllas ja Láhpoluobbala skuvllas Guovdageainnus. ¶
Sámediggeráđđi lea politihkalaččat dorjon Skániid suohkana sierra sámi joatkkaskuvlla čielggadeami oktavuođas. Várrepresideanttas čoahkkinasttii borgemánus 2011 Skániid ovddit sátnejođiheddjiin joatkkaskuvlla birra ja Boltås skuvlla birra. ¶
Skuvlaheaittihemiid birra eai leat leamaš konsultašuvnnat, muhto sámediggeráđđi čuovvu ášši viidásit. Ráđđi áigu sáddet fuolastusdieđu relevánta ON orgánaide sámeskuvllaid birra maid leat áitán heaittihit, ja maid leat mearridan heaittihit. ¶
Gažaldat 5, Áirras Randi A. Skum, NSRs sámediggejoavku ¶
Guovllustivrraid nammadeapmi ¶
Čujuhit ahte fylkkadikkit ja Sámediggi leat nammadan lahtuid boazodoalu guovllustivrraide áigodahkii 2012 – 2015. ¶
Fylkkadiggi ja Sámediggi galget ovttasráđiid fuolahit ahte lea dássedeaddu sohkabeali, geografiija, fága ja oppalaš eavttuid gaskka stivrrain. ¶
Makkár oktavuohta lea leamaš Sámedikki ja fylkkagielddaid gaskka dán nammadeami oktavuođas? Mainna lágiin lea boazodoallofágalaš máhttu deattuhuvvon vejolaš oktavuođa váldimis? ¶
Sámediggeráđi vástádus 5.gažaldahkii ¶
Vástádus gažaldahkii dan birra makkár oktavuohta lea leamaš Sámedikki ja fylkkadikkiid gaskkas guovllustivrraid nammadeami oktavuođas. ¶
Sámedikkis lea leamaš oktavuohta Finnmárkku, Nordlándda ja Romssa fylkkasátnejođiheddjiiguin. Go guoská Davvi-Trøndelága fylkkasuohkana evttohussii, de lea Sámediggi dorjon dán evttohusa. Lulli-Trøndelága fylkkasuohkan doalaha iežaset evttohusa ja lea cealkán ahte sii eai háliit rievdadit das maidege. ¶
Gažaldat 6, Áirras Randi A. Skum, NSRs sámediggejoavku ¶
Sámediggeráđi dieđáhusa čuovvoleapmi sámi boazodoalu birra ¶
Sámediggeráđi dieđáhusas sámi boazodoalu birra maid Sámediggi meannudii 2009:s leat hábmejuvvon ollu doaibmabijut maid Sámediggeráđđi galgá váikkuhit/álggahit. Dieđáhusas leat váldojuvvon ovdan guokte hui áigeguovdilis ášši, maidda NSR bivdá oažžut stáhtusa. ¶
Čoahkkingirjji čállit: Ellen Aina Eira/Ellen Mienna  48 siidu 379 siiddus Vuosttaš lea divadat boazodoalus. Dieđáhusas čuožžu ahte Sámediggeráđđi galgá: Váikkuhit dan ahte divatortnegat boazodoalus šaddet seamma dássái go eanadoalus leat. Dát lea ain čoavddekeahttá, ja mu gažaldat lea čuovvovaš: Maid lea Sámediggeráđđi bargan dán ášši oktavuođas, ja mainna lágiin ráđđi lea jurddašan čoavdit ášši? ¶
Nubbi ášši guoská boazolohkui, go ráđđi dieđáhusa mielde áigu: Váikkuhit ahte ásahuvvo sierra rievttálaš kommišuvdna mii galgá čilget siskkáldas riektediliid boazodoalus? Lea go ráđđi bargan dáinna áššiin, ja mii lea dán barggu stáhtus? ¶
Sámediggeráđi vástádus 6.gažaldahkii ¶
NSR/SL váldá ovdan guokte hui guovdilis doaibmabiju min boazodoallodieđáhusas, boazodoalu divatortnegat ja siskkáldas vuoigatvuođat. ¶
Dás lea sáhka divatortnegiin boazodoalu várás. Sámediggeráđđi oaivvilda, seamma láhkai go NSR/SL, ahte 1) boazodoallu berre oažžut divatgeahpedeami dakkár doallobiergasiid investerema oktavuođas go mohtorsihkkeliid ja skuhteriid, ja 2) oažžut divatgeahpedeami dáid doallobiergasiid geavaheami oktavuođas. Dat maŋimus mearkkaša konkrehta ahte boazodoalli berre fidnet divatkeahtes bensiinna dáid deaŧalaš doallobiergasiidda. ¶
Ii leat riekta ahte boazodoallu ii galgga oažžut divatgeahpedeami doallobiergasiid investerema ja geavaheami oktavuođas, nu guhká go eará ealáhusat, nu go eanadoallu, ožžot divatgeahpedeami. Sámediggi lea ovddidan dán gáibádusa sierra čoahkkimiin ruhtadandepartemeanttain, boazodoallošiehtadusa jahkásaš evttohusaid oktavuođas ja ráđđi lea addán doarjaga Norgga Boazosápmelaččaid Riikkasearvái/NBR:i čađahit juridihkalaš cealkámuša dán áššái. ¶
Sámediggeráđđi áigu joatkit gáibidemiin vearrogeahpedeami boazodollui ruhtadandepartemeantta ektui. ¶
NSR/SL jearahit sámediggeráđi áŋgiruššama stáhtusa dan ektui ahte ásahit sierra orgána mii galgá čielggadit boazodoalu siskkáldas vuoigatvuođaid. Lea hui unohas go boazodoalus ii leat sierra orgána mii čielggada eanavuoigatvuođadili siskkáldasat boazodoalus. Sámediggeráđi čielga oaivil lea ahte dat ferte ásahuvvot nu johtilit go vejolaš. Golbma orgánamodealla orrot leamen vejolaččat; 1) sierra boazodoallokommišuvdna, 2) Finnmárkkukommišuvnna viiddideapmi nu ahte dat gusto olles riikii boazodoalloáššiin, dahje 3) eananjuohkinrievtti váikkuhangaskaomiid viiddideapmi ¶
Dan árvvoštalai Duopmostuollohálddahusa bargojoavku 2011:s raporttas “ Den samiske dimensjonen i rettsvesenet” . Min 28.04.11 cealkámušas dasa dajai Sámediggi ahte Sámediggi doarju bargojoavkku árvvoštallamiid ja áddejumi das ahte boazodoallu ii beasa geavahit eananjuohkinrievtti váikkuhangaskaomiid, ja nu lea ge das váilevaš riektesihkarvuohta dan ektui ahte čoavdit siskkáldas doallovuoigatvuođariidduid. Sámediggi diehtá dán dili birra, ja atná erenoamáš ávvira daid proseassaide mat galget heivehit boazologu Finnmárkkus guohtumiidda. Ollu guovlluin lea boazodoalu siskkáldas sierramielalašvuohta das guđe areálaid iešguđet siiddat hálddašit, ja danne lea váttis šaddat ovttamielalažžan boazologu ektui go siidarájit eai leat čielggaduvvon. ¶
Sámediggái lea deaŧalaš ahte dát eahpečielga riektedilit čielggaduvvojit vuosttažettiin dakko bokte ahte ásahuvvo sierra Boazodoallokommišuvdna, seamma málle mielde go Finnmárkkukommišuvdna. Eará vejolašvuođat leat ahte Finnmárkkukommišuvnna mandáhta viiddiduvvo gustot maiddái boazodoalloáššiide riikka dásis, dahje ahte Eananjuohkinriekti oažžu návccaid fuolahit boazodoalu rievttálaš beroštusaid. Dát lea Sámedikki dálá árvvoštallamat dáid diliid ektui. ¶
Maŋŋá lea sámediggeráđis leamaš konsultašuvnnat seamma fáttá birra Stuorradikki eanandoallo- ja biebmodieđáhusa oktavuođas. Min oaidnu lea leamaš seamma go min gulaskuddancealkámušas. ¶
Čoahkkingirjji čállit: Ellen Aina Eira/Ellen Mienna  49 siidu 379 siiddus Sámediggeráđđi lea maid ráđđádallan máhttobirrasiin, nu go Romssa universitehtain, háhkan dihtii gelbbolašvuođa das guđe organiseren livččii ávkkáleamos boazodollui. Sámediggeráđđi diehtá ahte dakkár riidočoavdinorgána boazodoalu várás berre ásahuvvot johtilit, earret eará vai boazolohkoheiveheapmi lihkostuvašii. Dat čoavddus mainna seasttášii áiggi, livččii várra dat ahte viiddidit eananjuohkinrievtti gelbbolašvuođa nu ahte sii sáhttet meannudit boazodoalloáššiid. ¶
Gažaldat 7, Áirras Arthur Johan Tørfoss, Ovddádusbellodat ¶
Ráfáiduhttin Finnmárkkus ¶
Luondduhálddašan direktoráhta lea ovddidan ráfáiduhttinevttohusa nu ahte olles Deanuvuotna, Ákšovuotna ja oasit Porsáŋggu vuonas galget ráfáidahttojuvvot.  Porsáŋgu lea oktiibuot 5000 km2. Luondduhálddašan direktoráhta evttohus mearkkaša ahte 80 % Porsáŋggu gielddas ráfáidahttojuvvo, suodjaluvvo dahje muđui gáržžiduvvo. ¶
Finnmárkkus lea dál stuorra industriijaovdáneapmi. Oljo- ja gássagávdnosat olggobealde min lagaš rittu, ja go dađistaga lassánit minerálagávdnosiidda beroštumit, de fertejit gielddat heivehallat dađi mielde. ¶
Ovddádusbellodaga mielas lea lunddolaš ahte báikegottit galget oažžut “sin” oasi dáin riggodagain. Dalle leat gielddat sorjavaččat infrastruktuvrras ja areálaide beassamis. Deaŧalaš lea beassat vutnii, ja brugga- ja hámmanrusttet minerálaid lástema várás iežas regiovnnas, ja várra maiddái earáid bealis, lea deaŧalaš. ¶
Dan ráfáiduhttinmovtta geažil mii orru lieđđumin sierra departemeanttain, govssahallá gielda riggodagaid ektui, ja báhcet dušše dutkit, loddegiikejeaddjit ja eará sierra beroštumit main vel lea beroštupmi Finnmárkui. ¶
Leago Sámediggeráđđi ovttaoaivilis ahte bargosajit dat leat vuođđun ássamii Finnmárkkus? ¶
Áigu go Sámediggeráđđi bargat dan ala ahte ráfáiduhttinplánat heaittihuvvojit, ja ahte baicce biddjojuvvojit láhččojuvvon doaibmabijut maid bokte Finnmárkku báikegottit šattašedje ceavzilis váikkuheaddjin sihke dálá ja boahtteáiggi sohkabuolvvaid várás fylkkas? ¶
Sámediggeráđi vástádus 7.gažaldahkii ¶
Buolvvaid čađa lea luondduriggodagaid geavaheapmi ja suodjaleapmi addet vuođu sihke ássamii, bargosajiide ja kultuvrralaš árvvuide mat mearkkašit hui ollu olles sámi guovllu báikegottiide. Mun jáhkán dasa lea stuorra ovttamielalašvuohta dán áššis. Nu ahte vástádus dán gažaldaga vuosttaš oassái lea; nu lea. Luondduriggodagat addet vuođu dakkár ealáhusovddideapmái mii lea mielde ceggemin bargosajiid mat fas addet vuođu ássamii. Dát ii guoskka dušše Finnmárkui, muhto olles riikii. ¶
Mariidna suodjaleami áššis lea Sámediggeráđđi mielas čuovvut konsultašuvdnaproseassa mii boahtá ovdan Sámedikki ja Birasgáhttendepartemeantta gaskasaš šiehtadusas suodjalanplánabarggu njuolggadusain sámi guovlluin. Sámediggi konsulterii 2009:s Luondduhálddašandirektoráhtain ja soabaimet Nordlándda, Romssa ja Finnmárkku oktasaš bargolávdegotti mandáhta ja čoahkádusa mariidna suodjalanplána várás. Dán bargolávdegottis lea sámi ovddastus Bivdis, mii lea mearrasámi bivdo- ja guolástusorganisašuvdna, ja mearraguolásteddjiid searvvis (Fjordfiskernes Forening). Sámediggi galgá maŋŋá konsulteret mariidna suodjalanplána sisdoallu ja ráddjehusaid birra sihke Luondduhálddašandirektoráhtain ja Birasgáhttendepartemeanttain ovdalgo ráđđehus dan meannuda loahpalaččat. Sámi beroštusat leat bures fuolahuvvon evttohuvvon proseassas. Sihke oktasaš bargolávdegotti ja báikkálaš referánsajoavkku bohtosat ja evttohusat šaddet deaŧalaš konsultašuvdnavuođđun Sámediggái guovddáš konsultašuvdnaproseassas. ¶
Čoahkkingirjji čállit: Ellen Aina Eira/Ellen Mienna  50 siidu 379 siiddus Oppalaččat rievdá restrikšuvdnadássi mariidna suodjalanguovlluid ásaheami oktavuođas dađi mielde go lea bodni, čáhceáhta dahje čáhcegiera man áiggošedje suodjalit. Dábálaččat ii guoskkahuvvo guollebivdu passiiva bivdosiiguin. Guollebiebmama sáhttá dábálaččat suovvat. Muhto bodnerivohiid eretváldin, doapparsuhppen, vuodjudit mohti ja hukset mearrabodnái gildojuvvo iešalddis. Guolásteapmi bodnefeastonuhtiin mii váikkuha mearrabotni oažžu maid gáržžidusaid. Buot dát galgá čielggaduvvot ja árvvoštallojuvvot áššis áššái suodjalanguovlluin. ¶
Sámediggeráđđi áigu mariidna suodjalanplána viidáset proseassas sihkkarastit dan ahte luondduvuođus bisuhuvvo boahtteáiggi geavaheami ja fuolaheami bokte vái mearrasámi kultuvra ja ealáhusdoaimmaheapmi bisuhuvvo ja viidáset ovddiduvvo. Sihke ekologalaš, ekonomalaš ja kultuvrralaš guoddevašvuohta leat čavga čadnojuvvon oktii. Doaba guoddevaš servodatovddideapmi mii sihkkarastá vejolašvuođaid boahtte buolvvaide, addá vejolašvuođa áddet ja gieđahallat dakkár lunddolaš ja kultuvrralaš vuogádagaid go guovttebealat váikkuheami. Dát oaidnu lea deaŧalaš mearrasámi guovlluin gos sámi kultuvra dávjá lea hui rašši. ¶
Gažaldat 8, Áirras Trond Are Anti, NSR/SáB ¶
2011 Sámedikki jahkedieđáhus - Vuođđooahpahusa dábálaš oahpponeavvut ¶
2011 várrejuvvui kr. 13 325 107 sámi oahpponeavvuide máhtoloktema mielde. Sámediggi oaččui 62 ohcama ja Sámediggi juolludii 31 ohcamii doarjaga. (Sametingets årsmelding 2011: 14).     Makkár eavttuid mielde juolluda Sámediggi sámi oahpponeavvuide?    Sihkkarastá go Sámediggi juolludit buot sámi lágádusaide, geat ožžot doarjaga poastta 201 Sámedikkis, doarjaga sámi oahpponeavvuide?    Man láhkai kvalitehtasihkkarastot oahpponeavvut ovdal go deaddiluvvot ja almmuhuvvojit?    Kvalitehta sihkkarastá go Sámediggi oahpponeavvuid maidda lea juolludan doarjaga?    Goas sáhttit vuordit ahte leat buot fágain leat oahpponeavvut, sihke dábálaš ja erenoamáš heivehuvvon, mat gokčet buot máhttolokten gealbbuid oktan oahpahusbagadusain?    Mii lea ráđi strategiija dán barggus? ¶
Sámediggeráđi vástádus 8. gažaldahkii ¶
Sámedikki oahpponeavvoráhkadeami strategalaš plána áigodahkii 2009-2012 mearrida das movt geavahit Sámedikki ekonomalaš váikkuhangaskaomiid oahpponeavvuid ráhkadeapmái. Plána mearrida mihttomeriid, vuoruhemiid ja strategiijaid áigodagas 2009 – 2012. Lagat vuoruheamit mearriduvvojit Sámedikki bušeahta bokte ovttaskas bušeahttajagi áigodagas. ¶
Lea gáibádus ahte ohcan lea boahtán mearriduvvon áigemearrái ja ahte oahpponeavvu gullá fágaide mat leat vuoruhuvvon bušeahtas. ¶
Ohcamat árvvoštallojuvvojit earret eará fágalaš, ekonomalaš, teknihkalaš ja eará relevánta beliid ektui ja vuoruhuvvojit dan vuođul, ja ii dan mielde gii lea ohcci. ¶
Jagis 2000 heaittihuvvui kvalitehtasihkkarastinortnet Norggas. Dál lea kvalitehtasihkkarastin lágádusaid ovddasvástádus. Okta oassi doarjagis maid Sámediggi juolluda oahpponeavvoráhkadeapmái galgá gokčat olggosgoluid referánsajoavkkuide. Referánsajoavkkut galget veahkehit oahpponeavvobuvttadeddjiid gielalaččat, pedagogalaččat ja fágalaččat.   Leat máŋga beali mat váikkuhit sámi oahpponeavvoráhkadeami dillái. Ruhta maid Máhttodepartemeanta juolluda Sámediggái jahkásaččat sámi oahpahussii ja man olu Sámediggi várre oahpponeavvuide bušeahtas bidjá rámmaid sámi oahpponeavvoráhkadeapmái. Stuorimus hástalus lea oažžut doarvái oahpponeavvočálliid geat hálddašit sámegiela.  Oahpponeavvut ovtta jahkeceahkkái ovtta fágas mákset sullii 1 miljovnna. ¶
Sámediggeráđđi bargá dan ala ahte oažžut eanet olbmuid váldit alit oahpu, earenoamážit sámegielas ja maid oahpaheaddjeoahpu. ¶
Čoahkkingirjji čállit: Ellen Aina Eira/Ellen Mienna  51 siidu 379 siiddus Sámediggi juolluda stipeandda sidjiide geat váldet alit oahpu fágasurggiin mat leat vuoruhuvvon bušeahtas, rávisolbmuidoahpahussii ja ohppiide joatkkaskuvllas geain  lea sámegiella. Stipeanda galgá movttiidahttit olbmuid geat válljejit lohkat sámegiela. ¶
Gažaldat 9, Áirras Trond Are Anti, NSR/SáB ¶
2011 Sámedikki jahkedieđáhus - Bálvalit álbmoga sámegillii Sámelága giellanjuolggadusaid vuođul ¶
Sámediggi juolluda jahkásaččat doarjaga sámi ásahusaide nugo sámi museaide poasttas 210, sámi teáhteriidda poasttas 206 ja sámi girjebussiide poasttas 209. Sámediggi juolludii jagi 2011 kr. 23 767 00 Sámi museaide,  kr. 17 740 000 sámi teáhteriidda ja kr. 6 975 000 sámi girjebussiide. (Sametingets regnskap 2011: 8)     Gusto go dáid ásahusaide, geat ožžot doaibmadoarjaga sámedikkis ja leat siskkobealde sámi hálddašanguovlluid, sámelága giellanjuolggadusat?    Lea go omd. Várjjat sámiid museas geatnegasvuohta bálvalit musea gussiid sámegillii lassin dárogillii? ¶
Sámegiela hálddašanguovlluin leat priváhta ásahusat nugo priváhta sámi mánáidgárddit. Dát ásahusat bálvalit seamma bálvalusaid go almmolaš orgánaid bálvalusaid. Dán oktavuođas leat seamma bálvalusat go gieldda mánáidgárddiin.    Geatnegahttá go Sámelága giellanjuolggadusat priváhta sámi mánáidgárddiid siskkobealde sámegiela hálddašanguovlluid bálvalit álbmoga/geavaheddjiid sihke dárogillii ja sámegillii?    Juolluda go Sámediggi guovttegielalašdoarjaga priváhta sámi mánáidgárddiide gokčat daid liigeolggosgoluid bálvalit geavaheddjiid guovtti gillii? Liigegolut bálvalit guovtti gilli leat nugo čálalaš dieđut/čállosat sámegilli ja dárogillii, ja simultána tulkot čoahkkimiid nugo váhnenčoahkkimiid sámegielas dárogillii dahje dárogielas sámegillii. Sámediggi gokčá dáid liigeolggosgoluid gieldda mánáidgárddiid ovddas guovttegielalašvuođadoarjagiin maid juolludit gildii. ¶
Otne juolluda Sámediggi guovttegielalašdoarjaga sámegiela báikkálaš almmolaš orgánaide hálddašanguovllus,  juohke gieldda ja fylkkagieldda,  gokčat lassi olggosgoluid bálvalit guovtti gillii.    Lea go ráđđi árvvoštallan  strategiija buoridit rámmaeavttuid priváhta sámi ásahusaide ja eaktodáhtolaš servviide/organisašuvnnaide sámegiela hálddašanguovlluin bálvalit ja diehtojuohkit sihke dárogillii ja sámegillii? ¶
Sámediggeráđi vástádus 9.gažaldahkii ¶
§ 3-10.Njuolggadusaid doaibmaguovllu viiddideapmi Gean várás láhka lea oaivvilduvvon, gávdno Sámelága giellanjuolggadusain § 3- 1 Definišuvnnat: § 3-1.Definišuvnnat ¶
Dán kapihttalis galget čuovvuvaš definišuvnnat gustot: 1. Sámegiela hálddašanguovlluin oaivvilduvvo: Dat gielddat maid Gonagas lea mearridan galget leat mielde sámegiela hálddašanguovllus 2. Almmolaš orgánain oaivvilduvvo juohke stáhta ja gieldda orgána 3. Báikkálaš almmolaš orgánain hálddašanguovllus oaivvilduvvo juohke gieldda,fylkkagieldda ja stáhta orgána mas lea bálvalanviidodahkan olles gielda dahje oassi gielddas sámegiela hálddašanguovllus. 4. Guovllu almmolaš orgánain hálddašanguovllus oaivvilduvvo juohke fylkkagieldda ja stáhta orgána mas leat bálvalanviidodahkan ollásit dahje muhtun muddui gielddat sámegiela hálddašanguovllus, muhto mii goitge ii leat riikkaviidosaš. ¶
Sámelága giellanjuolggadusaid ovdabargguin lei vuolggasadji sátnehámiin hálddašanorgána hálddašanlágas ja målloven. Láhka guoská earret eará guovddáš stáhta-, fylkkasuohkan- ja suohkanhálddahusaide ja sin vuollásaš orgánaide, ja hálddašanfitnodagaide nu go Televerkii, postii ja stáhtalaš oasusservviide mat erenomaš lága bokte leat ásahuvvon, duopmostuoluide, ja almmolaččat ¶
Čoahkkingirjji čállit: Ellen Aina Eira/Ellen Mienna  52 siidu 379 siiddus nammaduvvon ráđiide ja lávdegottiide. Skuvllat gullet maid dán lága vuollai, muhto oahpahussii leat sierra njuolggadusat eará lágain nu ahte oahpahussii eai guoskka giellanjuolggadusat. ¶
Vuođđudusaide eai guoskka njuolggadusat álgoálggus, muhto jus hálddašanláhka gullá dákkár vuođđudusaide, de gusket maid giellanjuolggadusat daidda. Almmolaš foanddaide ja eará almmolaš orgánaide mat prinsihpalaččat gullet njuolggadusaid siskkobeallái, eai boađe árvalusa mielde njuolggadusat guoskat sidjiide jus eai leat erenoamážit mearriduvvon. ¶
§ 3-10.Njuolggadusaid doaibmaguovllu viiddideapmi ¶
Gonagas sáhttá mearridit ahte dán kapihttala mearrádusat mat leat ráddjejuvvon hálddašanguovllu báikkálaš dahje guovlulaš almmolaš orgánaide, galget ollásit dahje muhtun muddui gustot maiddái earáge almmolaš orgánaide dahje priváhta riektesubjeakta go dat mearridit stáhta dahje gieldda beales. ¶
Lágaid ovdabargguin leat Sámediggi, Sámi oahpahusráđđi, Sámi allaskuvla, stáhtalaš sámi skuvllat ja Boazodoallohálddahus namuhuvvon. ¶
Dán vuođul mii bajábealde čuožžu, de mearrida eaiggátvuohta gusket go giellanjuolggadusat dáidda ásahusaide; ahte leat go ásahusat stáhtalaš dahje fylkkasuohkanlaš ásahusat, ja dahket go sii mearrádusaid stáhta dahje suohkana ovddas. ¶
Várjjat Sámiid musea eaiggáda ja doaimmaha Unjárgga gielda, gos bajimus mearridan orgána lea gielddastivra. Várjjat sámiid musea lea Sámelága giellanjuolggadusain § 3-1 definišuvnna vuođul. Jus sii dahket mearrádusaid stáhta dahje suohkana ovddas, de gusket giellanjuolggadusat Várjjat Sámiid museii. ¶
Almma Sámelága giellanjuolggadusaid haga ja mánáidgárdelága § 2.3 oasi ja 8.3 oasi ektui lea suohkanis dego bearráigeahččoeiseváldin ovddasvástádus addit fálaldaga sámi mánáide mánáidgárddis. ¶
Mánáidgárdelága § 2.3 vuođul galgá vuhtiiváldit sámi mánáid giela ja kultuvrra ja § 8.3 vuođul lea suohkanis ovddasvástádus ahte mánáidgárdefálaldat sámi mánáide sámi guovlluin doaibmá sámi giela ja kultuvrra vuođul. Eará suohkaniin galget dilálašvuođat láhččojuvvot nu ahte sámi mánát sáhttet váfistit ja ovdánahttit iežaset giela ja kultuvrra. ¶
Sámediggi juolluda guovttegielalašvuođadoarjaga suohkaniidda ja fylkkagielddaide. Ii juolluduvvo guovttegielalašvuođadoarjja priváhta mánáidgárddiide, muhto Sámediggi addá doarjaga sámi mánáidgárddiide. Doarjja galgá adnojuvvot gokčat liigegoluid doaimmahit sámi mánáidgárddiid. ¶
Sámediggi lea dál bargame sámegiela dieđáhusain. Lea dehálaš geahččat strategiijaid maiddai dan ektui mot buoridit rámmaeavttuid priváhta sámi ásahusaide ja eaktodáhtolaš servviide/organisašuvnnaide siskkobealde sámegiela hálddašanguovllu, go galget bálvalit ja addit dieđuid sámegillii ja dárogillii. ¶
Gažaldat 10, Áirras Trond Are Anti, NSR/SáB ¶
2011 Sámedikki jahkedieđáhus - Buorit rámmaeavttut sámi mánáidgárddiide ¶
Ollu sámi mánáidgárddit leat priváhta go almmolaš eiseválddit eai leat vuoruhan sámi mánáidgárddiid. Priváhta berošteaddjit leat ásahan priváhta sámi mánáidgárddiid go leat oaidnán dan árvvu ja dan dehálaš barggu maid Sámi mánáidgárddit dahket sámi mánáid bajásgeassimis, sámegiela ja –kultuvrra ektui. Borgemánu 1. b. 2011 rájes galget priváhta mánáidgárddit oažžut uhcimusat 91% maid sullasaš gielddalaš mánáidgárddit ožžot stáhta doarjagiin. ¶
Čoahkkingirjji čállit: Ellen Aina Eira/Ellen Mienna  53 siidu 379 siiddus ¶
Sámedikki jahkedieđáhusa 2011 celkojuvvo ahte ovttasbargu guovddáš, regionála ja báikkálaš eiseválddiiguin ja eará vejolaš aktevrrain sáhttá leat mielde sihkkarastimin buriid rámmaeavttuid mánáidgárddiide sámi mánáiguin (Sametingets årsmelding 2011: 9).    Maid lea Sámediggi bargan váikkuhit ahte guovddáš eiseváldi bajida stáhtadoarjaga priváhta sámi mánáidgárddiide 91 proseanttas  100 prosentii?    Lea go ráđis áigumuš váikkuhit ahte priváhta sámi mánáidgárddit ožžot seamma olu stáhtadoarjaga go gielddalaš sámi mánáidgárddit?   Makkár strategiija lea ráđis bisuhit ja ovddidit sámi mánáidgárddiid? ¶
Sámediggeráđi vástádus 10.gažaldahkii ¶
Sámediggi lea oppalaččat lokten ášši sámi mánáidgárddiid hástalusaid  birra, muhto ii leat lokten konkrehta gažaldaga ahte bajidit stáhtadoarjaga priváhta sámi mánáidgárddiide 91 proseanttas  100 prosentii. ¶
Sámediggi sáhttá loktet dán áššin ovttasbargočoahkkimiin Máhttodepartemeanttain ja oahppodirektoráhtain, ja fievrredit dán fuolastuvvama fylkkamánniide. ¶
Okta Sámedikki doaibmabijuin lea juolludit doarjaga mánáidgárddiide main leat sámi mánát. Doarjja galgá veahkehit mánáidgárddiid sihkkarastit fálaldaga sámi mánáide vai sis ovdána sámi giella ja kultuvra, ja iežaset identitehta. Sámedikki doarjja galgá veahkehit mánáidgárddiid main leat sámi mánát doallat alla dási sin sámi fálaldagas. ¶
Sámediggi lea čađahan kártema makkár sámi duhkorasat ja pedagogalaš ávdnasat leat mánáidgárddiin. Rapporta buktá earet eará evttohusa bidjat johtui joavkku mii galgá buktit evttohusa sámi “snakkepakke“ sisdollui. Ulbmil dainna páhkain lea nannet mánáid sámi giela. ¶
Sámediggi fállá mánáidgárddiide main leat sámi mánát gelbbolašvuođalokten doaimmaid dego fierpmádatčoahkkimiid jođiheddjiide, giellamielbargiide ja lullisámi mánáidgárdebargiide. ¶
Sámediggi lokte áigeguovdilis áššiid mat gusket sámi mánáidgárdiide jahkásaš ovttasbargočoahkkimiin gaskat Sámedikki ja Máhttodepartemeantta. Sámediggi addá cealkámušaid gulaskuddamiidda mat gusket mánáidgárddiide ja jus vel dárbu de čađahuvvojit čoahkkimat ja konsultašuvnnat áššiin mat leat čielggadallojuvvome. ¶
Sámediggi lea ođasteamen Sámedikki dieđáhusa mánáidgárddiid birra main leat sámi mánát, ja dan dieđáhusas bohtá earret eará ovdan movt Sámediggi áigu bargat bisuhit ja ovddidit sámi mánáidgárddiid. Sámediggi áigu dieđáhusas válddahallat dehálaš áŋgiruššansurggiid, hástalusaid  ja strategiijaid maiguin Sámediggi áigu bargat ovddasguvlui. ¶
Gažaldat 11, Áirras Trond Are Anti, NSR/SáB ¶
2011 Sámedikki jahkedieđáhus - Vuoigatvuohta oahppovirgelohpái ¶
Sámelága giellanjuolggadusaid mielde lea sis guđet barget báikkálaš dahje guovllu almmolaš orgánas mii lea hálddašanguovllus, lea vuoigatvuohta oažžut bálkáhuvvon virgelobi háhkan dihtii alcceseaset sámegielmáhtu go orgána dárbbaša dakkár máhtu (Sámelága giellanjuolggadusa § 3-7. Vuoigatvuohta oahppovirgelohpái).    Gusto go dát giellanjuolggadus oahpaheddjiide?    Oaivvilda go ráđđi ahte oahpaheaddjit, geat ohcet studeret sámegiela dahje searvat sámegiela kurssa, galget oažžut virgeluomu bálkkáin čuovvut dahje searvat dasa Sámelága giellanjuolggadusa § 3-7 vuođul?    Jos juo, oaivvilda go ráđđi ahte galgá gokčat bálkágoluid guovttegielalašvuođadoarjagiin maid Sámediggi juolluda sámegiela hálddašan gielddaide ja –fylkkagielddaide? ¶
Čoahkkingirjji čállit: Ellen Aina Eira/Ellen Mienna  54 siidu 379 siiddus ¶
Sámediggeráđi vástádus 11.gažaldahkii ¶
Giellanjuolggadus guoská oahpaheddjiide, geat barget gieldda dahje stáhta skuvllain, gea § 3-7.   Virgehas báikkálaš dahje guovllu almmolaš orgánas mii lea hálddašanguovllus. ¶
Sis guđet barget báikkálaš dahje guovllu almmolaš orgánas mii lea hálddašanguovllus, lea vuoigatvuohta oažžut bálkáhuvvon virgelobi háhkan dihtii alcceseaset sámegielmáhtu go orgána dárbbaša dakkár máhtu. ¶
Gielddain ja fylkkagielddain lea vejolašvuohta gokčat bálkágoluid guovttegielalašvuođaruđain. Orgána sáhttá ieš mearridit dárbbašitgo sii dakkár máhtu ja lea juohke orgána iežas ášši mearridit addet go virgelobi bálkkáin. Sámelága giellanjuolggadusaid láhkaásahusa § 1 goalmmát bihttá addá ovddasvástádusa bargoaddiide: Juohke orgánas lea ovddasvástádus fuolahit, ahte das leat gelbbolaš sámegielat bargit. ¶
Dasa lassin § 2 Almmolaš orgánaid virgelohpenjuolggadusain čuočču čuovvovaš:  Gos lea geavatlaččat ja ruđalaččat ávkkálaš, berrejit máŋga orgána, maid sámelága kapihtal 3 ja dan láhkaásahus siskkildit, ovttasbarggus čađahit sámegiela oahpaheami. Orgánaid virgehasain, geaidda addojuvvo virgelohpi oahpahallat sámegiela oahppoinstitušuvnnas, lea vuoigatvuohta oažžut bálkká oahppoáiggis. Oassálas bálkámáksámuš sáhttá addojuvvot, go oahppu siskkilda eambbo go dan maid orgána dárbbaša ja go oahppu ii leat njuolgga dárbbašlaš virgái. ¶
Oahpaheaddjis lea maiddái vejolašvuohta ohcat Stáhta oahppokantuvrras oahpporuđa oažžun dihte joatkkaoahpahusa sámegielas. ¶
Gažaldat 12, Áirras Trond Are Anti, NSR/SáB ¶
2011 Sámedikki jahkedieđáhus - Konsultašuvdna ja gulahallan guovddáš eiseválddiiguin oahpahus guoski áššiin ¶
Jagi 2011 konsulterii Sámediggi guokte oahpahusa áššis stáhtain. Dát guokte ášši ledje akkrediteret álggahit ođđa doavttergrádaohppui ja Stuorradiggedieđáhus nuoraidceahki birra (Sametingets årsmelding 2011: 7). Sámedikkis leamaš golbma ovttasbargočoahkkin Máhttodepartemeanttain  (Sametingets årsmelding 2011: 11). ¶
Juovlamánu 2010 dievasčoahkkimis evttohii NSR/SáB ođđa ášši čuovvolit sámi oahpaheddjiid bargodilli. NSR oaivvildii ja oaivvilda ain ahte sámi skuvllaid oahpaheddjiid bargodilli lea garrasat go dáža skuvllaid oahpaheddjiin. NSR/SáB evttohii dalle dárbbu kártet ja evalueret sámi skuvllaid oahpaheddjiid bargodili. Ulbmilin kártemin ja evalueremin lei oažžut ovdan erohusa dáža- ja sámi skuvllaid oahpaheddjiid bargodili. Dát galggai leat vuođđun diehtit mii lea erohus ja mii galgá dahkkot vai lea seamma bargodilli. ¶
Ođđa ášši duogáš 2010:s lei ahte ollu sámi oahpaheaddjit mannet eará virggiide go oahpaheddjiin sámeskuvllaide. Muhtimat álget ovdal dáža skuvllaide oahpaheaddjin gos lea uhcit bargonoađđi ja gos buot oahpponeavvut ja oahpaheaddjibagadusat leat máhttoloktema mielde. Sámi oahpaheaddjit maid masse konverterema muhtin jagi áigge. Konverterema olis ožžo sámi oahpaheaddjit 16% vuoliduvvon oahpahusáiggi sivas go buot oahppogirjjit eai lean sámegillii. Dát áigi geavahuvvui liigeplánenbargui. ¶
NSR/SáB oaivvilda ahte fertet oažžut konverterema ortnega ruovttoluotta ja váikkuhit loktet sámi oahpaheddjiidbálkká. Dát ortnet galget doaibmat dassážii go oahpaheddjiin sámi skuvllain lea seamma bargodilli go oahpaheddjiin dáža skuvllain. ¶
2011 Sámedikki jahkedieđáhusas ii boađe ovdan ahte ráđđi lea čuovvulan ášši ja ii leat maid namahuvvon dieđáhusas. Dát maid ii leat leamaš áššiin go Sámediggi konsulterii stáhtain dahje ovttasbargočoahkkin Máhttodepartemeanttain. ¶
Čoahkkingirjji čállit: Ellen Aina Eira/Ellen Mienna  55 siidu 379 siiddus ¶
Maid lea ráđđi bargan áššiin?    Lea go ráđis áigumuš bargat áššiin?    Mii lea ráđi oaidnu sámi oahpaheddjiid bargodili birra oahpaheddjiin dáža skuvllaid ektui?    Lea go ráđis strategiija buoridit sámi skuvllaid oahpaheddjiid bargonoađi, ja mii lea dat strategiija? ¶
Sámediggeráđi vástádus 12.gažaldahkii ¶
Konverteren ja lassi bálká oahpaheddjiide geat oahpahit sámegielas ja sámegillii  2004:s válddii KS badjelasas ovddasvástádusa gieldda ja fylkkagielddaid skuvllaid bálkášiehtadallamiin. KS ja Oahppolihttu leat dahkan bargoáigešiehtadusa 2009:s vuođđoskuvlla, joatkkaskuvlla ja rávesolbmuidoahpahusa oahpahusvirggiid várás. Šiehtadus lea guhkiduvvon 2012 rádjai. Šiehtadussii gullet earret eará resurssat oahpaheddjiide geain lea lossa bargodilli. Resurssaid juogadeapmi ságaškuššojuvvo iešguđet skuvllas/ovttadagas váldošiehtadusa mearrádusaid vuođul. Sámediggi ii leat bealli áššis. ¶
Daid oahpaheddjiid bargodili kárten ja árvvoštallan, geat oahpahit sámegielas ja sámegillii Lea ásahuvvon bargojoavku lahtuiguin Ođasmahttin-, hálddahus- ja girkodepartemeanttas, KS:s ja Sámedikkis, mii galgá geahčadit guđe hástalusat sámegiela hálddašanguovllu gielddain leat fuolaheamis sámi  álbmoga. ¶
Dán joavkku Sámedikki ovddasteaddji áigu bargat viidáseappot dainna ulbmiliin ahte čuvgehit čuolmma dan ektui ahte ovddeš konverterenresursa oahpaheddjiid várás geat oahpahedje sámegielas ja sámegillii, rievdaduvvui resursan lossa oahpahusdili geažil. Sámediggeráđđi diehtá ahte dát resursa lossa oahpahusa geažil, galgá gokčat sihke ovddeš konverterenresurssa oahpaheddjiide geat oahpahit sámegielas ja sámegillii, ja maiddái ovddeš konverterenresurssa erenoamášoahpahussii. Dát resursa čuhppojuvvui garrasit maŋŋágo konverterenresursa rievdaduvvui resursan lossa oahpahusdili geažil. ¶
Sámediggeráđđi áigu árvvoštallat mo ášši sáhttá čuovvolit stáhta eiseválddiid ektui ja vejolaš eará beliid ektui maŋŋágo bargojoavku lea geargan bargguinis ja bidjan ovdan raportta. ¶
III  Jienasteapmi ¶
39 áirasis ledje 37 čoahkis. Dán áššis ii jienastuvvon ¶
IV  Beavdegirjelasáhusat ¶
Dán áššis ii ovddiduvvon beavdegirjelasáhus. ¶
V  Sáhkavuorrolistu ja replihkat ¶
Sáhkavuorru Replihkka   1  Gunn-Britt Retter   Egil Olli   Gunn-Britt Retter   Egil Olli    2  Aili Keskitalo   Ellinor Marita Jåma   Aili Keskitalo   Ellinor Marita Jåma Silje Karine Muotka   Jørn Are Gaski   Toril Bakken Kåven  Ellinor Marita Jåma   Rolf Johansen, čoahkkinortnegii     3  Silje Karine Muotka   Láilá Susanne Vars Aili Keskitalo ¶
Čoahkkingirjji čállit: Ellen Aina Eira/Ellen Mienna  56 siidu 379 siiddus ¶
Silje Karine Muotka   Láilá Susanne Vars    4  Ann-Mari Thomassen   Láilá Susanne Vars   Ann-Mari Thomassen   Láilá Susanne Vars    5  Randi A. Skum   Ellinor Marita Jåma    6  Randi A. Skum   Ellinor Marita Jåma Anders Somby jr.  Randi A. Skum   Ellinor Marita Jåma    7  Arthur Tørfoss   Marianne Balto   Arthur Tørfoss   Marianne Balto    8  Trond Are Anti   Láilá Susanne Vars   Trond Are Anti   Láilá Susanne Vars    9  Trond Are Anti   Ellinor Marita Jåma   Trond Are Anti   Ellinor Marita Jåma  10  Trond Are Anti   Láilá Susanne Vars   Trond Are Anti   Láilá Susanne Vars  11  Trond Are Anti   Ellinor Marita Jåma  12  Trond Are Anti   Láilá Susanne Vars   Trond Are Anti   Láilá Susanne Vars ¶
Ášši meannudeapmi loahpahuvvui 22.02.12 dii. 17.40. ¶
Čoahkkingirjji čállit: Ellen Aina Eira/Ellen Mienna  57 siidu 379 siiddus ¶
Vuođđogiella: Dárogiella ¶
