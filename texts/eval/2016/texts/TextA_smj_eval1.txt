Gidájda sámediggeráde oajvvadi rievddamusájt mij guosská Sámedikke boahttsuæláduspolitihkav. – Edna le maŋemus jagijt ietjájduvvam æládusán ja háldadusán. Ietjájduvvama gájbbedi ådå perspektijvajt, javllá sámediggerádeájras Thomas Åhrén.
Biehtsemánon dá jage sámediggeráde åvddånbuvtij tjielggidusáv boahttsuæládusá politihka birra gånnå prosæssa ja oasátja sámediggeráde diedádusás ådå boahttsuæláduspolitihkkaj. Dat sierraláhkáj dættot ræjnnaæládusáv sáme æládussan sierra riektávuodujn, duodastuvvam Vuonarijka ja rijkkagasskasasj riektádádjadusás.
-Sihkarasstet æládusá vuodulasj rievtesvuodav areállaj ja åvddånahttemij le ájnas boahttsuæládusá boahtteájggáj. Merkadussaj æládus le sierra dárbbo bájnnet ja sæbrrat sebrudagá pládnaprosessajda ja háldadit duobddágijt, urudislågov ja ietjá ássje ma guosski æládusáv. Boahtteájggásasj boahttsuæládusán le dárbbo luohtedahtte ålgodis ævtojda.  Æládus ij la dåssju æládussan, valla ájnas oasse dassta li ájnegis ræjnára ja sijda gænna l ietjasa riektá, dættot Åhren.
Dajna miejnniji sámediggeráde le ájnas æládusáv gárvedit, sihke máhtudagáv ja ressursa hárráj, vaj buorebut berustibmesa bærrájgæhttji. Åhren vuoset ájnas nuppástuhttemijt ja hásstalusájt ma lij bájnedum boahttsuæládussaj maŋemus jagijt. Edna boahttsu urudisájs bårruji, gålå lij lassánam ja sisboahto l vuoledam, duodden stuora rievddadime háldadusán ja gå li vierttim boahttsulågov unnedit le æládussaj stuorra iehpevissesvuodav dahkam. Sámediggerádáj sjaddá ájnas joarkket æládusáv berrahijn ja kultuvrajn oassen dåjmas, mij åvddånahttá gielav, kultuvrav ja árbbedábálasj diedov ja máhtudagáv.
-Sáme boahttsuæládus galggá doajmmat guoddelissen, ja dajna vuodon le ájnas politihkka mij la dåjman ja mij guosská boahttsuæládussaj viertti tjadáduvvat æládusá dárboj milta. Ij desti máhte gájbbeduvvat boahttsuæládusás økologalasj guoddelisvuodav, váni sæmmi ájge sihkarasstet økonomalasj vuodov ja areálajt ma dahki vuodov guoddelis æládussaj, tjuottjot Åhren.
Sámediggeráde ájggu dættodit Sámedikke rållav politihkkahábbmim ja háldadibme boahtteájge boahttsuæládusáv, aktan boahttsuæládusá organisasjåvnåj.
