
Ášši/Sak  BFOL 003/12 Ášši/Sak  DC017/12 ¶
Sámi vuoigatvuođat bioteknologalaš ovddideamis ¶
Arkiivaáššenr. 11/202106 / 25 - 58 ¶
Meannudeamit ¶
Politihkalaš dássi Beaivi Áššenr. ¶
Sámediggeráđi 13.03.12SR 049/12 Bajásšaddan-, fuolahus- ja oahppolávdegoddi 16. – 17.04.12BFOL Sámedikki dievasčoahkkin 18. – 19.04.12DC 017/12 ¶
Ášši meannudeapmi álggahuvvui duorastaga cuoŋománu 19. b. 2012 dii. 12.45. ¶
I  Mildosat ¶
Nr.BeaiviGeas/GeasaNamahus ¶
13.03.12 Sámediggeráđđi Ášši SR 049/12 Sámi vuoigatvuođat bioteknologalaš ovddideamis ¶
II  Evttohusat ja mearkkašumit ¶
Sámediggeráđi mearrádusárvalus: ¶
Sámediggi dovddasta ahte bioteknologalaš ovdáneapmi buktá sámi servodahkii ođđa hástalusaid. ¶
Dát ovdáneapmi rahpá vejolašvuođaid sihke buhcciiddikšui, máhttoovddideapmái ja dutkamii. ¶
Áŋgiruššan sáhttá leat buorre ávkin boahttevaš dearvvašvuođabálvalussii, muhto hui deaŧalaš lea ahte áŋgiruššan čađahuvvo juridihkalaš ja etihkalaš dohkálaš vugiin. ¶
Sápmelaččain álgoálbmogin leat maiddái beroštusat maid ferte vuhtiiváldit dán barggus. ¶
Álgoálbmogiid genetihkalaš ávdnasiid eaiggáduššan ja hálddašeapmi lea dakkár suorgi mas Ráđđehus ja Sámediggi fertejit giddet fuomášumi. ¶
Sámediggi čujuha ILO konvenšuvdnii nr 168 álgoálbmogiid ja čearddalaš álbmogiid birra, artihkal 2. ¶
Ja ON 12.9.2007 mannosaš julggaštussii álgoálbmotvuoigatvuođaid birra, artihkal 31, mii válddaha álgoálbmogiid vuoigatvuođa mielváikkuheapmái. ¶
Sámediggi čujuha maiddái Sámeparlamentarihkkárkonferánsii Girkonjárggas gos čuovvovaš cealkámuš dohkkehuvvui: Bioteknologalaš ovdáneapmi buktá sámi álbmogii ođđa hástalusaid. ¶
Konferánsa deattuha ahte sámi álbmot ferte ieš hálddašit ja eaiggáduššat dieđuid iežas genaid (DNA) birra, ja ahte sámi álbmot dađistaga galgá gulahallat stáhtalaš eiseválddiiguin ja dutkanbirrasiiguin vai sáhttá čuovvut dán ovdáneami ja váikkuhit dasa. ¶
Dat ahte dutkat sámi álbmoga bohciidahttá gažaldaga humána biologalaš ávdnasiid eaiggáduššama ja hálddašeami birra. ¶
Dát šaddá fáddán konsultašuvnnnain Ráđđehusain lágaid ja boahttevaš plánaid ja proseassaid árvvoštallamis dán suorggis ¶
BFOL 003/12: Sámi vuoigatvuođat bioteknologalaš ovddideamis Bajásšaddan-, fuolahus- ja oahppolávdegotti árvalus ¶
Álggahus ¶
Bajásšaddan-, fuolahus- ja oahppolávdegoddi lea meannudan sámediggeráđi mearrádusevttohusa áššis 17/12 Sámi vuoigatvuođat bioteknologalaš ovdáneamis. ¶
Mearkkašumit ¶
Mearkkašupmi Norgga sámiid riikkasearvvi (NSR) lahtuin Silje Karine Muotka, Kirsti Guvsám ja Nanna Thomassen, Norgga sámiid riikkasearvvi /Sámeálbmotbellodaga (NSR/Sáb) lahtus Trond Are Anti, Bargiidbellodaga sámedikkejoavkku (Bp) lahtuin Mariann Wollmann Magga, Jørn Are Gaski ja Marit Kirsten A. ¶
Gaup, Árja lahtus Odd Iver Sara, Åarjel-Saemiej Gielh (ÅaSG) lahtus Ida Marie Bransfjell ja Badjeolbmuidlistta (Bl) lahtus Anders Somby jr.: ¶
Lávdegoddi lea duhtavaš go sámediggeráđđi čuovvola parlamentarihkkárkonferánssa mearrádusa Girkonjárggas. ¶
Lávdegoddi ávžžuha sámediggeráđi árvvoštallat ovttasbarggu riikkarájiid rastá sámi vuoigatvuođaid oktavuođas bioteknologalaš ovdáneamis. ¶
Sámediggeráđđi lea lágidan seminára " Sámi vuoigatvuođat bioteknologalaš ovdáneamis" , mas leat boahtán ovdan máŋga čuolbmačilgehusa, dieđut ja ođđa máhttu go Sámediggi lea meannudan ášši. ¶
Lávdegoddi diehtá ahte bioteknologiijaláhka lea ođasmahttojuvvomin, ja ahte áigumuš lea árvvoštallama meannudit Stuorradikkis cuoŋománus 2013. ¶
Lávdegoddi háliida ahte Sámediggi ovddida árvalusaid bioteknologiijalága árvvoštallamii, ja bivdá danne sámediggeráđi ráhkkanahttit áššin dievasčoahkkimii. ¶
Lávdegoddi háliida erenoamážit ahte láhka árvvoštallojuvvo sámi diliid ektui, ja dan ahte fuolaha go dat daid oktasaš perspektiivvaid ja etihkalaš norpmaid mat sohpet min sámi kulturárbái. ¶
Lávdegoddi deattuha ahte stáhta eiseválddit fertejit sihkkarastit ahte ILO konvenšuvnna nr 169 ollašuhttojuvvo mielváikkuhanvuoigatvuođa ektui. ¶
Lávdegoddi oaivvilda ahte dat sáhttá dahkkojuvvot árjjalaš oassálastima bokte ráđiin, lávdegottiin ja vejolaš eará orgánain mat leat doaimmas bioteknologiija oktavuođas dahje galget ásahuvvot dan oktavuođas. ¶
Livččii deaŧalaš ahte dain orgánain ja ásahusat mat barget dáid áššiiguin, lea gelbbolašvuohta olmmošvuoigatvuođain, ja erenoamážit oktasaš vuoigatvuođain. ¶
Dat mo álgoálbmogiid genehtalaš ávdnasiid eaiggáduššan ja hálddašeapmi gieđahallojuvvo, lea mearrideaddji deaŧalaš dasa ahte buhcciiddikšu, dutkan, patenteren ja muđui registariid oktiičatnan sáhttá veahkehit álgoálbmogiid. ¶
Lávdegoddi háliida ahte sámediggeráđđi árvvoštallá dárbbu ja vejolašvuođaid ásahit dutkanetihkalaš njuolggadusaid. ¶
Das leat iešguđetlágan čuolbmačilgehusat dan ektui ahte ásahit dakkár njuolggadusaid, ja áigeperspektiiva lea okta dain. ¶
Eará čuolbmačilgehusat leat dat ahte guđe dásis njuolggadusat galget ásahuvvot, gii lea olahusjoavkun, gean dat geatnegahttá, guđe ráŋggáštanvejolašvuođat gávdnojit. ¶
Lávdegoddi háliida ahte sámediggeráđđi árvvoštallá fuolahit go dálá njuolggadusat sámi vuoigatvuođaid. ¶
Berre árvvoštallat dan ahte lea go dárbu nannet Databearráigeahču kollektiiva perspektiivvaid ja álgoálbmotgelbbolašvuođa dáfus. ¶
Evttohusat ¶
Evttohus 1 ¶
Evttohus Norgga sámiid riikkasearvvi (NSR) lahtuin Silje Karine Muotka, Kirsti Guvsám ja Nanna Thomassen, Norgga sámiid riikkasearvvi /Sámeálbmotbellodaga (NSR/Sáb) lahtus Trond Are Anti, Bargiidbellodaga sámedikkejoavkku (Bp) lahtuin Mariann Wollmann Magga, Jørn Are Gaski ja Marit Kirsten A. ¶
Gaup, Árja ¶
Čoahkkingirjji čállit: Marit Ellen Mienna /Tove Anti ¶
68 siidu 90 siiddus ¶
lahtus Odd Iver Sara, Åarjel-Saemiej Gielh (ÅaSG) lahtus Ida Marie Bransfjell ja Badjeolbmuidlistta (Bl) lahtus Anders Somby jr: ¶
Lasseevttohus, biddjojuvvo sisa ovdal maŋimus teakstaoasi: ¶
Lávdegoddi deattuha ahte stáhta eiseválddit fertejit sihkkarastit ahte ILO konvenšuvnna nr 169 ollašuhttojuvvo mielváikkuhanvuoigatvuođa ektui. ¶
Sámediggi oivvilda ahte dat sáhttá dahkkojuvvot árjjalaš oassálastima bokte ráđiin, lávdegottiin ja vejolaš eará orgánain mat leat doaimmas bioteknologiija oktavuođas dahje galget ásahuvvot dan oktavuođas. ¶
Livččii deaŧalaš ahte dain orgánain ja ásahusat mat barget dáid áššiiguin, lea gelbbolašvuohta olmmošvuoigatvuođain, ja erenoamážit oktasaš vuoigatvuođain. ¶
Dan oktavuođas go bioteknologiijaláhka lea ođasmahttojuvvomin, lea hui deaŧalaš ahte ráhkkanahttojuvvo stuorát ášši dievasčoahkkimii. ¶
Sámi servodagas dárbbašuvvo máhtto- ja kapasitehtalokten, ja dan geažil lea deaŧalaš ahte Sámediggi meannuda eanet áššiid main bioteknologiija lea fáddán. ¶
Ferte árvvoštallat fuolahit go bioteknologiijaláhka ja gullevaš lágat sámi diliid, oktasaš perspektiivva ja etihkalaš norpmaid nu mo dat bohtet ovdan min sámi kulturárbbis, ja ahte dat fuolahit sámi álbmoga vuoigatvuođa hálddašit iežaset árbeávdnasiid ja eaiggáduššat máhtu iežaset árbeávdnasiid birra. ¶
Evttohus 2 ¶
Evttohus Ovddádusbellodagas (Frp) Hans Eriksen : ¶
Boahtá ollásit sámediggeráđi evttohusa sadjái: ¶
Sámediggi oaidná ahte bioteknologalaš ovdáneapmi buktá servodahkii hástalusaid, muhto maiddá issoras stuorra vejolašvuođaid. ¶
Ollu olbmot ellet dál guhkit ja sis lea buoret eallin gena- ja bioteknologiija ovdáneami geažil. ¶
Dát teknologiija lea earret eará addán buoret dálkasiid ja borramuša sihke olbmuide ja elliide. ¶
Sámedikkis lea boahtteáiggediđolaš ja positiiva guottut daidda vejolašvuođaide mat rahpasit gena- ja bioteknologiijadutkama ja -geavaheami geažil. ¶
Lea buorre go Norggas muddejuvvojit dát suorggit mealgat garraseappot go dain riikkain maiguin mis lea lunddolaš buohtastahttit iežamet. ¶
Sámediggi oaivvilda ahte Norga dárbbaša njuolggadusaid mat dagahit ahte Norga sáhttá šaddat ovddasmanni riikan gena- ja bioteknologiijadutkamis ja -ovddideamis. ¶
Ii galgga dárbbašuvvot politihkalaš seaguheapmi gena- ja bioteknologiija muddemii. ¶
Dattetge fertejit leat dohkálaš sihkkarvuođamekanismmat mat sihkkarastet dohkálaš ovdáneami dán suorggis. ¶
Dasa lassin fertejit etihkalaš njuolggadusat láidestit dán teknologiija geavaheami. ¶
Dakkár etihkalaš vuođu vuolggasadji ferte leat ovttaskas olbmo válljema árvvusatnin, ja olbmuid gávnni vuhtiiváldin. ¶
Vai sihkkarastojuvvo genaja bioteknologiija dohkálaš lávdu, de lea deaŧalaš viežžat lobi diehtojuohkima vuođul, ovdamearkka dihtii genamuddejuvvon borramuša merkema bokte. ¶
Sihkkarastin dihtii ahte teknologiija ovdána, erret eará váibmo- ja varrasuotnadávddaid ja borasdávddaid dikšuma oktavuođas, de ferte priváhta ealáhuseallin searvvahuvvot dutkamii ja ovddideapmái. ¶
Gena- ja bioteknologiija geavaheapmi ii galgga guđe ge suorggis ráddjejuvvot dušše guoskat daidda doaimmaide ja ásahusaide, maid almmolašvuohta eaiggáduššá. ¶
Medisiidnasuorggis berre buot doaibma mii lea lobálaš almmolaš ásahusain, maiddái leat lobálaš priváhta suorggis, dearvvašvuođaeiseválddiid dábálaš geahčču vuolde. ¶
Sámediggi bivdá Stuorradikki: ¶
bargat dainna ulbmiliin ahte gena- ja bioteknologiija ovdána buori láhkai ja ođđaáiggi jurddašami vuođul gohččut merket genamuddejuvvon borramuša eanedit dutkanáŋgiruššama Norggas ¶
Čoahkkingirjji čállit: Marit Ellen Mienna /Tove Anti ¶
69 siidu 90 siiddus ¶
Lávdegotti ráva ¶
Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča: ¶
Sámediggi doarju muđui sámediggeráđi árvalusevttohusa. ¶
III  Jienasteapmi ¶
39 áirasis ledje 29 čoahkis. ¶
Jienasteapmi dahkkojuvvui čuovvovaš vuogi mielde: ¶
Evttohus 2 hilgojuvvui 28 jienain. ¶
1 jienastii beali. ¶
Evttohus 1 mearriduvvui 28 jienain 1 jiena vuostá. ¶
Bajásšaddan- fuolahus- ja oahppolávdegotti ráva mearriduvvui 28 jienain 1 jiena vuostá. ¶
IV Beavdegirjelasáhusat ¶
Dán áššis ii ovddiduvvon beavdegirjelasáhus. ¶
V Sáhkavuorrolistu ja replihkat ¶
Sáhkavuorru Replihkka   1 Kirsti Guvsám, áššejođiheaddji   2 Hans EriksenSilje Karine Muotka Kirsti Guvsám Jørn Are Gaski   3 Silje Karine Muotka   4 Jørn Are GaskiSilje Karine Muotka Aud Marthinsen Jørn Are Gaski   5 Mariann Wollmann Magga   6 Inga-Lill SundsetJørn Are Gaski   Silje Karine Muotka Kirsti Guvsám   Inga-Lill Sundset   7  Trond Are Anti   8 Anders Somby jr.  9 Silje Karine Muotka Kirsti Guvsám Alf Isaksen Kirsti Guvsám, áššejođiheaddji ¶
VI Sámedikki mearrádus ¶
Sámediggi dovddasta ahte bioteknologalaš ovdáneapmi buktá sámi servodahkii ođđa hástalusaid. ¶
Dát ovdáneapmi rahpá vejolašvuođaid sihke buhcciiddikšui, máhttoovddideapmái ja dutkamii. ¶
Áŋgiruššan sáhttá leat buorre ávkin boahttevaš dearvvašvuođabálvalussii, muhto hui deaŧalaš lea ahte áŋgiruššan čađahuvvo juridihkalaš ja etihkalaš dohkálaš vugiin. ¶
Sápmelaččain álgoálbmogin leat maiddái beroštusat maid ferte vuhtiiváldit dán barggus. ¶
Álgoálbmogiid genetihkalaš ávdnasiid eaiggáduššan ja hálddašeapmi lea dakkár suorgi mas Ráđđehus ja Sámediggi fertejit giddet fuomášumi. ¶
Sámediggi čujuha ILO konvenšuvdnii nr 168 álgoálbmogiid ja čearddalaš álbmogiid birra, artihkal 2. ¶
Ja ON 12.9.2007 mannosaš julggaštussii álgoálbmotvuoigatvuođaid birra, artihkal 31, mii válddaha álgoálbmogiid vuoigatvuođa mielváikkuheapmái. ¶
Čoahkkingirjji čállit: Marit Ellen Mienna /Tove Anti 70 siidu 90 siiddus Sámediggi čujuha maiddái Sámeparlamentarihkkárkonferánsii Girkonjárggas gos čuovvovaš cealkámuš dohkkehuvvui: Bioteknologalaš ovdáneapmi buktá sámi álbmogii ođđa hástalusaid. ¶
Konferánsa deattuha ahte sámi álbmot ferte ieš hálddašit ja eaiggáduššat dieđuid iežas genaid (DNA) birra, ja ahte sámi álbmot dađistaga galgá gulahallat stáhtalaš eiseválddiiguin ja dutkanbirrasiiguin vai sáhttá čuovvut dán ovdáneami ja váikkuhit dasa. ¶
Sámediggi deattuha ahte stáhta eiseválddit fertejit sihkkarastit ahte ILO konvenšuvnna nr 169 ollašuhttojuvvo mielváikkuhanvuoigatvuođa ektui. ¶
Sámediggi oivvilda ahte dat sáhttá dahkkojuvvot árjjalaš oassálastima bokte ráđiin, lávdegottiin ja vejolaš eará orgánain mat leat doaimmas bioteknologiija oktavuođas dahje galget ásahuvvot dan oktavuođas. ¶
Livččii deaŧalaš ahte dain orgánain ja ásahusat mat barget dáid áššiiguin, lea gelbbolašvuohta olmmošvuoigatvuođain, ja erenoamážit oktasaš vuoigatvuođain. ¶
Dan oktavuođas go bioteknologiijaláhka lea ođasmahttojuvvomin, lea hui deaŧalaš ahte ráhkkanahttojuvvo stuorát ášši dievasčoahkkimii. ¶
Sámi servodagas dárbbašuvvo máhtto- ja kapasitehtalokten, ja dan geažil lea deaŧalaš ahte Sámediggi meannuda eanet áššiid main bioteknologiija lea fáddán. ¶
Ferte árvvoštallat fuolahit go bioteknologiijaláhka ja gullevaš lágat sámi diliid, oktasaš perspektiivva ja etihkalaš norpmaid nu mo dat bohtet ovdan min sámi kulturárbbis, ja ahte dat fuolahit sámi álbmoga vuoigatvuođa hálddašit iežaset árbeávdnasiid ja eaiggáduššat máhtu iežaset árbeávdnasiid birra. ¶
Dat ahte dutkat sámi álbmoga bohciidahttá gažaldaga humána biologalaš ávdnasiid eaiggáduššama ja hálddašeami birra. ¶
Dát šaddá fáddán konsultašuvnnnain Ráđđehusain lágaid ja boahttevaš plánaid ja proseassaid árvvoštallamis dán suorggis ¶
Ášši meannudeapmi loahpahuvvui 19.04.12 dii. 13.50. ¶
Čoahkkingirjji čállit: Marit Ellen Mienna /Tove Anti ¶
71 siidu 90 siiddus ¶
Vuođđogiella: Dárogiella ¶
