Ášši/Sak  PFL  002/12 ¶
Ášši/Sak  DC 006/12 ¶
Ovttasbargošiehtadus Sámedikki ja Stáhtavuvddiid gaskka ¶
Arkiivaáššenr.. ¶
10/618906 / 25 - 58 ¶
Meannudeamit ¶
Politihkalaš dássi Beaivi Áššenr. ¶
Sámediggeráđđi 17.01.12 SR 011/12 Plána- ja finánsalávdegoddi 20.–21.02.12 PFL 002/12 Sámedikki dievasčoahkkin 22.–24.02.12 DC 006/12 ¶
Ášši meannudeapmi álggahuvvui 23.02.12 dii. 11.00 ¶
I  Mildosat ¶
Nr. Beaivi Geas/Geasa Namahus ¶
17.01.12 Sámediggeráđdi/Sametingsrådet Ášši/Sak 011/12 Ovttasbargoeišhtadus gaskal Sámedikki ja Statskog SF / Samarbeidsavtale mellom Sametinget og Statskog SF ¶
20.01.12 Sámediggepresideanta Egil Olli ja Statskog SF stivrajođiheaddji Marit Arnstad / Sametgingspresiden Egil Olli og styreleder i Statskog SF Marit Arnstad ¶
Ovttasbargoeišhtadus gaskal Sámedikki ja Statskog SF/Samarbeidsavtale mellom Sametinget og Statskog SF ¶
Sámediggi/Sametinget/Statskog SF Komeantaoassi Ovttasbargoeišhtadussii gaskal Sámedikki ja Statskog SF/ Kommentardel til Samarbeidsavtale mellom Sametinget og Statskog SF    ¶
Sámediggi / Sametinget Ášši 21/10 Sámedikki minerálaplánaveahkki minerálaresurssaid iskkadeapmái ja doaimmaheapmái/Sak 21/10 Sametinget mineralveileder for undersøkelser og drift på mineralressurser   17.06. 2010 Sámedikkis Statskog SF:ii/ Sametinget til Statskog SF Sámedikki minerálaplánaveahkki minerálaresurssaid iskkadeapmái ja doaimmaheapmái / Sametingets mineralveileder for undersøkelser og drift på mineralressurser ¶
II  Evttohusat ja mearkkašumit ¶
Sámediggeráđi mearrádusárvalus: ¶
Sámediggi dohkkeha ovttasbargošiehtadusa gaskal Sámedikki ja Statskog SF maid sámediggepresideanta Egil Olli ja Statskog SF stivrajođiheaddji Marit Arnstad soabaiga ođđajagimánu 20. b. 2012. ¶
Plána- ja finánsalávdegotti árvalus ¶
Álgu ¶
Sámediggeráđđi ja Statsskog SF leat šiehtadallan ovttasbargošiehtadusa areálahálddašanáššiid oktavuođas. ¶
Dát šiehtadus ovddiduvvo dál Sámediggái dohkkeheapmái. ¶
Evttohusat ¶
Evttohus 1 ¶
Evttohus Norgga sámiid riikkasearvvis (NSR): ¶
Lasseevttohus ráđi evttohusa ektui: ¶
Sámediggi lea guhkit áiggi moaitán ollu Statsskoga vuođđohálddašemiid, erenoamážit daid mat mearkkašit eahpemáhcahahtti sisabahkkemiid daidda guovlluide gos sámi vuoigatvuođat eai leat vel čielgasat. ¶
Go ovttasbargošiehtadus gaskal Sámedikki ja Statsskog SF dahkkojuvvui, de deattuhii Sámediggi čuovvovačča: ¶
Sámediggi šálloša go váilevaš ovdáneapmi Sámi vuoigatvuođalávdegotti II čuovvoleamis dahká dárbbašlažžan gávdnat gaskaboddasaš čovdosiid mat eai mearkkaš sámi vuoigatvuođaid dohkkeheami. ¶
Vuoigatvuođaid ja hálddašeami čielggadeami ovdáneapmi sámi guovlluid várá Romssa fylkka rájes máttás guvlui ferte vuoruhuvvot bajás sihke Sámedikki ja Ráđđehusa bealis. ¶
Dán ovttasbargošiehtadusa dahkan ii galgga man ge láhkai áddejuvvot molssaeaktun vuoigatvuođadohkkeheapmái.. ¶
Sámediggi atná moaittehahttin go Statsskog čađaha daid opmodagaid arronderenvuovdimiid maid dat odne hálddaša, muhto gos vuoigatvuođadilit eai leat loahpalaččat čielggaduvvon. ¶
Ferte deattuhit ahte Sámedikkis eai leat fápmudusat konsulteret areálahálddašemiid birra ja vejolaččat mieđihit daidda, guoskevaš guovlluid vejolaš vuoigatvuođaeaiggádiid ektui. ¶
Dán oktavuođas deattuhuvvo maiddái ahte oasit dain eatnamiin maid Statsskog hálddaša, leat areálat main lea rádjerasttideaddji boazodoallu. ¶
Go galgá árvvoštallat rievdaduvvon areálageavaheami váikkuhusaid, de galget biddjojuvvot vuođđun dat Sámedikki njuolggadusat mat gusket dasa mo galgá árvvoštallat sámi beroštusaid vuhtiiváldima rievdaduvvon meahccegeavaheami oktavuođas Finnmárkkus, dannego sámi vuoigatvuođain ii galgga leat heajut riektesuodjalus guovlluin máttabealde Finnmárkku go Finnmárkkus. ¶
Šiehtadus ii sáhte man ge láhkai gáržžidit Sámedikki vejolašvuođa vuosttaldit plánaáššiid Plána- ja huksenlága vuođul. ¶
Šiehtadus ii čilge áššejođu dakkár diliin go Sámediggi ii mieđa areálahálddašemiide. ¶
Livččii buorre sihke Sámediggái ja Statsskogii ahte dakkár diliin lea oktasaš áddejupmi das mo áššit galget meannuduvvot viidáseappot. ¶
Ii šiehtadus ii ge ášši ollislaččat muital makkár vuođđu konsultašuvnnain galgá leat siskkáldasat Sámedikkis. ¶
Dasa ferte gávdnat čovdosa ovdalgo šiehtadus boahtá fápmui. ¶
Lávdegotti ráva ¶
Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča: ¶
Sámediggi doarju muđui Sámediggeráđi árvalusevttohusa. ¶
Johttisápmelaččaidlisttu Per A. Bær evttohus: ¶
Ášši maŋiduvvo boahtte dievasčoahkkimii. ¶
Evttohus gessojuvvui ruovttoluotta. ¶
NSR áirras Aili Keskitalo evttohus: ¶
Jienasteapmi maŋiduvvo bearjadahkii 24.02.12. ¶
Áigemearri ovddidit mearkkašumiid/evttohusaid maŋiduvvui bearjadahkii 24.02.12. ¶
Mearradus: ¶
Jienasteapmi maŋiduvvo bearjadahkii 24.02.12. ¶
Áigemearri ovddidit mearkkašumiid/evttohusaid maŋiduvvui bearjadahkii 24.02.12 dii. 08.30 ¶
Evttohus 2 Áirras Geir Tommy Pedersen, NSR/SáB, BB:a sámediggiejoavku, Árjá, Samer bosatt i Sør-Norge, Åarjel-Saemiej Gïelh evttohus: ¶
Ođđa lasseevttohus: ¶
Sámediggi ii leat dohkkehan Statsskog SF vuoigatvuođa hálddašit eatnamiid máttabealde Finnmárkku, muhto Sámediggi diehtá ahte Stuorradiggi Stuorradikki eanetlohkomearkkašumis Innst. 153 S (20102011) Om kapitalforhøyelse og statlig lån til Statsakog SF addá ráđđehussii vejolašvuođa árvvoštallat bieđggus mihtádusaid arronderenvuovdima Nordlánddas ja Romssa fylkkas. ¶
Sámediggi lea guhkit áiggi moaitán ollu Stáhtavuvddiid eanahálddašemiid, erenoamážit go sisabahkkemiid ii sáhte máhcahit dakkár guovlluin gos sámi vuoigatvuođat eai vel leat čielgasat. ¶
Ođđajagi 20. b. 2012 mannosaš ovttasbargošiehtadusa oktavuođas gaskal Sámedikki ja Statsskog SF deattuhii Sámediggi čuovvovačča: ¶
Sámediggi čujuha dasa ahte ovdáneapmi vuoigatvuođaid ja hálddašeami čielggadeamis sámi guovllus máttabealde Finnmárkku ferte vuoruhuvvot hui bajás, sihke Sámedikki ja Ráđđehusa bealis. ¶
Sámediggi šálloša go váilevaš ovdáneapmi Sámi vuoigatvuođalávdegotti II čuovvoleamis. ¶
Dát addá dakkár dárbbu ahte gávdnat gaskaboddasaš čovdosiid eanahálddašemiid oktavuođas, ja ođasmuvvi resurssaid geavaheami oktavuođas dain guovlluin. ¶
Sámediggi áiddostahttá ahte vejolaš mieđiheapmi Statsskog SF eanahálddašemiide ii sáhte áddejuvvot sámi vuoigatvuođaid čielggadeapmin. ¶
Čujuhuvvo dán oktavuođas maiddái EBD aiddostahttimiidda (EBD neahttasiiddut 03.06.2011) ahte vuovdima oktavuođas dakkár guovlluin mat gusket Sámi vuoigatvuođalávdegotti 2:ii galgá dahkkojuvvot čielggasin oastái ahte daidda vuoigatvuođaide mat das ležžet vuovdemihtádussii, ii gusto vuovdin, ja ahte Statskog ii sáhte váldit ovddasvástádusa dain vejolaš hehttehusain maid dát mielddisbuktá oastái boahtteáiggis. ¶
Ferte deattuhit ahte Sámedikkis ii leat váldi dahkat šiehtadusaid mat gáržžidit dahje hilgot vuoigatvuođaeaiggádiid doaimmaid guoskevaš guovlluin. ¶
Deattuhuvvo maiddái ahte osiin dain eatnamiin maid Statsskog hálddaša, doaimmahuvvo rájiidrasttideaddji boazodoallu. ¶
Go guoská dan árvvoštallamii váikkuhusaid areálaid rievdaduvvon geavaheamis, de ii galgga sámi vuoigatvuođain guovlluin máttabealde Finnmárkku leat heajut riektesuodjalus go guovlluin Finnmárkkus. ¶
Šiehtadus ii sáhte man ge láhkai gáržžidit Sámedikki vejolašvuođa vuosttaldit plánaáššiid Plána- ja huksenlága vuođul. ¶
Berre čielggaduvvot mo vejolaš konsultašuvnnaid bohtosat galget dieđihuvvot Sámediggái. ¶
Šiehtadus ii čilge áššejođu dakkár diliin go Sámediggi ii mieđa areálahálddašemiide. ¶
Livččii buorre sihke Sámediggái ja Statsskogii ahte dakkár diliin lea oktasaš áddejupmi das mo áššit galget meannuduvvot viidáseappot. ¶
III  Jienasteapmi ¶
39 áirasis ledje 37 čoahkis. ¶
Jienasteapmi dahkkojuvvui čuovvovaš vuogi mielde: ¶
Evttohus 1 gessojuvvui ruovttoluotta. ¶
Evttohus 2 - Ođđa lasseevtohus mearriduvvui 34 jienain 3 jiena vuostá. ¶
Plána- ja finánsalávdegotti ráva mearriduvvui 34 jienain 3 jiena vuostá. ¶
IV  Beavdegirjelasáhusat ¶
Dán áššis ii ovddiduvvon beavdegirjelasáhus. ¶
V  Sáhkavuorrolistu ja replihkat ¶
Sáhkavuorru Replihkka   1  Aili Keskitalo, áššejođiheaddji    ¶
2  Willy Ørnebakk Aili Keskitalo   Geir Tommy Pedersen  Willy Ørnebakk    ¶
3  Geir Tommy Pedersen Ronny Wilhelmsen   Ann-Mari Thomassen   Willy Ørnebakk  Geir Tommy Pedersen    ¶
4  Randi A. Skum Geir Tommy Pedersen  Randi A. Skum    ¶
5  Per Andersen Bæhr Geir Tommy Pedersen  Per Andersen Bæhr    ¶
6  Ragnhild Melleby Aslaksen Geir Tommy Pedersen   Jørn Are Gaski   Anders Somby jr.  Ragnhild Melleby Aslaksen    ¶
7  Jarle Jonassen Aili Keskitalo   Geir Tommy Pedersen   Willy Ørnebakk  Jarle Jonassen    ¶
8  Egil Olli    ¶
9  Willy Ørnebakk  ¶
10  Arthur Tørfoss  ¶
11  Toril Bakken Kåven  ¶
12  Geir Tommy Pedersen  ¶
13  Toril Bakken Kåven  ¶
14  Per Andersen Bæhr   Willy Ørnebakk, čoahkkinortnegii  Willy Ørnebakk, čoahkkinortnegii  Aili Keskitalo, čoahkkinortnegii    Per Andersen Bæhr, čoahkkinortnegii  Aili Keskitalo, áššejođiheaddji   Jarle Jonassen, čoahkkinortnegii    Willy Ørnebakk, čoahkkinortnegii ¶
Geir Tommy Pedersen, čoahkkinortnegii ¶
15  Aili Keskitalo, áššejođiheaddji  ¶
16  Willy Ørnebakk  ¶
17  Per Andersen Bæhr  ¶
18  Alf Isaksen ¶
VI  Sámedikki mearrádus ¶
Sámediggi dohkkeha ovttasbargošiehtadusa gaskal Sámedikki ja Statskog SF maid sámediggepresideanta Egil Olli ja Statskog SF stivrajođiheaddji Marit Arnstad soabaiga ođđajagimánu 20. b. 2012. ¶
Sámediggi ii leat dohkkehan Statsskog SF vuoigatvuođa hálddašit eatnamiid máttabealde Finnmárkku, muhto Sámediggi diehtá ahte Stuorradiggi Stuorradikki eanetlohkomearkkašumis Innst. 153 S (20102011) Om kapitalforhøyelse og statlig lån til Statsakog SF addá ráđđehussii vejolašvuođa árvvoštallat bieđggus mihtádusaid arronderenvuovdima Nordlánddas ja Romssa fylkkas. ¶
Sámediggi lea guhkit áiggi moaitán ollu Stáhtavuvddiid eanahálddašemiid, erenoamážit go sisabahkkemiid ii sáhte máhcahit dakkár guovlluin gos sámi vuoigatvuođat eai vel leat čielgasat. ¶
Ođđajagi 20. b. 2012 mannosaš ovttasbargošiehtadusa oktavuođas gaskal Sámedikki ja Statsskog SF deattuhii Sámediggi čuovvovačča: ¶
Sámediggi čujuha dasa ahte ovdáneapmi vuoigatvuođaid ja hálddašeami čielggadeamis sámi guovllus máttabealde Finnmárkku ferte vuoruhuvvot hui bajás, sihke Sámedikki ja Ráđđehusa bealis. ¶
Sámediggi šálloša go váilevaš ovdáneapmi Sámi vuoigatvuođalávdegotti II čuovvoleamis. ¶
Dát addá dakkár dárbbu ahte gávdnat gaskaboddasaš čovdosiid eanahálddašemiid oktavuođas, ja ođasmuvvi resurssaid geavaheami oktavuođas dain guovlluin. ¶
Sámediggi áiddostahttá ahte vejolaš mieđiheapmi Statsskog SF eanahálddašemiide ii sáhte áddejuvvot sámi vuoigatvuođaid čielggadeapmin. ¶
Čujuhuvvo dán oktavuođas maiddái EBD aiddostahttimiidda (EBD neahttasiiddut 03.06.2011) ahte vuovdima oktavuođas dakkár guovlluin mat gusket Sámi vuoigatvuođalávdegotti 2:ii galgá dahkkojuvvot čielggasin oastái ahte daidda vuoigatvuođaide mat das ležžet vuovdemihtádussii, ii gusto vuovdin, ja ahte Statskog ii sáhte váldit ovddasvástádusa dain vejolaš hehttehusain maid dát mielddisbuktá oastái boahtteáiggis. ¶
Ferte deattuhit ahte Sámedikkis ii leat váldi dahkat šiehtadusaid mat gáržžidit dahje hilgot vuoigatvuođaeaiggádiid doaimmaid guoskevaš guovlluin. ¶
Deattuhuvvo maiddái ahte osiin dain eatnamiin maid Statsskog hálddaša, doaimmahuvvo rájiidrasttideaddji boazodoallu. ¶
Go guoská dan árvvoštallamii váikkuhusaid areálaid rievdaduvvon geavaheamis, de ii galgga sámi vuoigatvuođain guovlluin máttabealde Finnmárkku leat heajut riektesuodjalus go guovlluin Finnmárkkus. ¶
Šiehtadus ii sáhte man ge láhkai gáržžidit Sámedikki vejolašvuođa vuosttaldit plánaáššiid Plána- ja huksenlága vuođul. ¶
Berre čielggaduvvot mo vejolaš konsultašuvnnaid bohtosat galget dieđihuvvot Sámediggái. ¶
Šiehtadus ii čilge áššejođu dakkár diliin go Sámediggi ii mieđa areálahálddašemiide. ¶
Livččii buorre sihke Sámediggái ja Statsskogii ahte dakkár diliin lea oktasaš áddejupmi das mo áššit galget meannuduvvot viidáseappot. ¶
Ášši meannudeapmi loahpahuvvui 24.02.12 dii. 10.10 ¶
Vuođđogiella: Norsk ¶
